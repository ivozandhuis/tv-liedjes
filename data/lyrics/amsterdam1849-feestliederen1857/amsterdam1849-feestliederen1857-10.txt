Zonder vrouwtjes geen plaisier

Zonder Vrouwtjes geen plaisier,
Zonder Meisjes geen vertier,
Ja zelfs geen genoegen.
Wat was een Kopperfeestpartij,
Had men geen Vrouwtje aan zijn zij,
Wij zouden ons bedroeven.

Men viert geen vrolijk kopperfeest
Was er geen Eva bij geweest,
Wat zou het ons berouwen.
O nee! wij hadden geen vermaak,
Want vreugde vindt men al te vaak
Door Meisjes en door Vrouwen.

Waar Vrouwtjes zijn kan het geen kwaad,
Van 't feest zijn zij 't schoonst sieraad,
En zij bewaren vrede.
Daarom nu wij dan van ons huis,
Marcheerden naar de Hoogesluis,
Nu moesten zij ook mede.

Wij juichen U dan 't welkom toe,
Weest welkom alle, blij te moe,
Ja, welkom lieve Vrouwen!
Triomf! wij vieren weer ons feest
Met U vereend, verheugd van geest,
Dat zal ons niet berouwen.

Hoezee dan 't feest waar Vrouwen zijn, 
Want zonder hen, en zonder wijn,
Zou 't weinig vreugde geven.
Want ach, men hoort somtijds van twist,
Waar men de lieve Vrouwen mist,
Is 't niet genoeg'lijk leven.
