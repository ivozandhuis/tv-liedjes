Een parel aan de kroon der verlichting

Toen men nog niet lang geleden,
Onder zang en met banier,
Costers beeldtnis zag ontkleeden,
Smaakten wij niet veel plaisier,
Daarom zijt, Nu verblijd;
Niemand mag de rust verstoren,
Maar in de maatgezang en koren,
Klinke 't loflied andermaal,
Jublend door Apollo's zaal.

Wat al wijsheid en verlichting,
Sproot uit Costers vinding voort,
En hoe ras werd door haar stichting,
't Dommer bijgeloof verstoord.
Juicht dus vrij, Broed'renrij!
Want wat voor vier honderd jaren,
Door het licht nog op moest klaren,
Werd door Laurens Costers hand,
Uitgevonden in het zand.

Ja! wij staren met verrukking,
Op dit schoone kunstgewrocht,
Dat - trots tijden en verdrukking -
Steeds in luister meerdren mogt;
Want hoe min, In 't begin
Ook de Boekdrukkunst mogt schijnen,
Alle vrees moest voort verdwijnen,
Toen men sinds dien rijken dag,
Haar in schoonheid stijgen zag.

O! wat was die vinding heerlijk!
Ruk het speeltuig van de wand!
Want geen kunst was zoo begeerlijk,
Dan 't geschenk van Costers hand,
Zingt vereend, Welgemeend,
Op die bron van alle kunsten,
Een van 's Hemels grootste gunsten!
't Schoonste lied, haar ruimschoots waard,
Alles juich', wat leeft op aard'!
