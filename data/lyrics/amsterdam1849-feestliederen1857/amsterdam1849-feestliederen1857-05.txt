Feestmarsch

Heft nu den feestmarsch aan,
En laat ons voorwaarts gaan;
Zwaait met zwier,
Den Banier,
In Apollo's zaal;
Hier zal ons geen regen hindren,
Die zijn waarde zal verminderen,
Zoo als men met droeve geest,
Zag op 't Haarlems feest.

Juiche ieder feestgenoot,
Want wat ons Haarlem bood,
Dat verdriet,
Vindt men niet,
In Apollo's zaal;
Hier, hier zal men feesttij vieren,
En in blijde reijen zwieren,
Want bij vleesch, en brood, en wijn,
Kan men vrolijk zijn.

Thans maakt geen leege maag,
Ons obsternaat of traag,
Maar men klinkt,
Zingt en drinkt,
In Apollo's zaal;
Hier behoeft men niet te wachten,
Op versterking zijner krachten,
Want men vindt bij vriendschapstaal,
Hier een goed onthaal.

Hier gaat het rustig toe,
Niet afgemat en moe.
Gaat men rond,
Op de grond,
Van Apollo's zaal;
Hier marcheert, schoon binnen muren,
Men geen Nederlandsche uren
Hier, hier is 't beloofd onthaal,
Niet zo bitter schraal.

Is straks de marsch gedaan, 
Kan men weer zitten gaan,
Dan gekust,
En gerust,
In Apollo's zaal;
Hier, hier zijn geen blaauwe stenen,
Koud en lastig voor de beenen;
Hier bestaat geen enklen schijn,
Of wij schapen zijn.

Vrienden! dat is geweest,
Denkt dus maar op dit feest:
Oost of west,
't Huis het best,
Was der vadren taal;
Noodt men u in andre Steden,
Denk dan toch aan het verleden,
Zegt: het feest wat Haarlem gaf,
Schrikt voor goed mij af.

Heil dus de Koppervreugd,
Die ons op nieuw verheugd
Heil 't Bestuur,
In dit uur,
In Apollo's zaal;
Heil u, Vrouwtjes, heil u Leden!
In het jaar, nu ingetreden,
Heil van Godes Vaderhand,
Dierbaar Nederland.