HULDE AAN COSTER.

Juicht, Broeders ! juicht, wij vieren feest, 
Een ieder is verheugd van geest, 
't Is feest in Haarlems wallen, 
't Is COSTER ter gedachtenis 
Wiens vinding steeds onsterflijk is 
En nimmer meer zal vallen. 
Zingt hem dan dezen dag uw lof, 
Verheft zijn naam tot boven 't stof, 
Zingt COSTER zijn victorie; 
Hij is het boven allen waard , 
Zijn kunst verlicht het volk der aard; 
Voor hem alleen de glorie.
Hij die ons van den laagsten trap, 
Bragt tot de hoogste wetenschap, 
Van Godsdienst en verlichting ; 
Hem brengen we onze hulde toe, 
En juichen heden wel te moe, 
Looft COSTER en zijn stichting.
Gejuicht dan in deez' jubelstond , 
Een feestdag voor het wereldrond , 
Elk heeft aan hem verpligting: 
Want zoo lang slechts de Drukpers kraakt, 
De vrijheid haar getrouw bewaakt, 
Heerscht overal verlichting.
