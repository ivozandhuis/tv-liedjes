Costers eer gehandhaafd

Komt makkers, heft den juichtoon aan,
Zingt nu een vrolijk lied ; 
Hij die nu druilt behoort voortaan, 
Bij COSTERS vrienden niet. 
Juicht nu bij LOURENS beeldtenis, 
Die hier op Haarlems grond, 
Een lichtstraal schonk in duisternis,
Toen hij de Drukkunst vond.
Zijn naam worde Oost en West vereerd,
Hoe ook de nabuur snoeft, 
Door hem is ons de kunst geleerd,
Hoe zeer het hun bedroefd. 
De "Spiegel der behoudenis"
Bewijst het zonneklaar, 
Dat hij de eerste vinder is, 
Van onze levensa√¢r.
Donatus, 't boek zoo wijd vermaard ,
Als drukkunst eerste werk, 
Heeft na Enschede's vonds verklaard , 
In Haarlems Bavo's Kerk, 
Dat Junius historie stift, 
De waarheid heeft verteld,
Daar hij in gulden letterschrift,
Als vinder, COSTER meld.
Nu rijst voor hem het eermetaal;
Wij staren 't dankbaar aan, 
Erkentlijk voor het oud verhaal, 
Door Junius gedaan. 
Ook nieuw're schrijvers danken wij, 
Voor 't licht door hen verspreidt;
De ontwerpers van dit feestgetij, 
Zij dubblen dank gewijd.
