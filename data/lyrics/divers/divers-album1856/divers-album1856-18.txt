BANIEREN ZANG DER TYPOGRAPHISCHE VEREENIGINGEN BINNEN HAARLEM.

Geen bloedvlag wappert ons vooruit, 
Geen krijgskreet, waar 't gevoel op stuit, 
Geen snorken op vermogen, 
Geen overmagt die vlammen braakt, 
Geen krijgslust, die naar plundren haakt, 
Kan Coster's feest gedogen.
Onze Eer-banier duidt 'vrede op aard', 
En 't woord van God, een bloedloos zwaard; 
In COSTERS hand bestorven. 
Wie 't ooit misbruikte zij gevloekt, 
Die ondeugd stifte, in deugd geboekt, 
Die Drukkunst heeft bedorven.
De band, die volk aan volken hecht, 
Die voorspoed met den vrede vlecht, 
Aan 't heil der wetenschappen,
Vlecht broeder-geesten op dit feest; 
Een Genius, ja Costers geest 
Zweeft voor bij onze stappen.
Hij zweeft naar 't stille heiligdom, 
Daar ziet hij COSTERS beeld weÃªrom, 
En waart door COSTERS dreven, 
Door 't lommer, dat den boom nog maalt, 
Zoo als die voor den geest nog praalt, 
Den schors met heil beschreven.
Ja heil, der wereld aangebragt, 
Met dank herdacht bij 't nageslacht; 
't Smaakt nog de levensvruchten,
Uit dezen boom gekiemd, gegroeid , 
De levensboom, nooit uitgebloeid, 
Weert nu nog jammer-zuchten.
Als toevlugt in den bangen nood, 
Dreigt golfslag broeders met den dood, 
Als vlammen om ons blaken, 
Troost gij nog, boom door 't dekkend loof, 
De weldaad, nooit voor klagten doof, 
Mag u met vreugd genaken,
Uw heilstem klinkt door 't wereldrond, 
En noemt alom op dezen stond; 
U, Haarlem, nog ons Eden, 
Dat ons, als 't eerste menschen-paar, 
Met vrede en liefde, jaar aan jaar, 
Genieten doe als heden!
