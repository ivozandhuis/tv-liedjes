DE COSTERS-VEREENIGINGEN.

Wat is het heden een geloop,
In Haarlems oude straten! 
Wel, zegt men daar, het is een hoop 
Gezellen, zij verlaten 
Voor dezen dag hun Drukkerij, 
En wonen COSTERS feestdag bij. 
Zie eens de spoortrein, zie, hoe vol,
Zit die gevuld met menschen! 
Wat een rumoer, wat een gehol, 
Wie zou die drukte wenschen? 
Zoo fluistert men elkaar in 'toor, 
Maar ach, men vindt niet veel gehoor. 
Want hij, die COSTERs kunst waardeert,
Schept vreugde in dit leven, 
Geen kunst, die zoo veel wijsheid leert, 
Om 't goede na te streven. 
De Drukkunst maakt het menschdom wijs, 
Dus stelt men haar op hoogen prijs. 
Komt, dezen dag met blijden geest, 
Het heil der Druk gedronken ; 
't Is heden meer dan Kopper-feest, 
Dus, Broeders ! ingeschonken! 
Want heilig is de broederband, 
Die ons verbindt in Nederland! 
