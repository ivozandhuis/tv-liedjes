Aan het steenen Beeld 

Neen, oude LOUWTJE, 
Het is voor u geen kruis, 
Gij loopt geen blaauwtje 
Gaat maar gerust naar huis, 
Gij had het lang gedacht, 
En 't is niet onverwacht,
Dat gij de vlag zoudt strijken, 
Om voor een schooner beeld te moeten wijken.
Boven en onder , 
Dat is des werelds loop, 
't Is dus geen wonder, 
Gij volgt den grooten hoop. 
Verdringt men zijne maats, 
Men zet zich in hun plaats,
Om op zijn beurt te wijken, 
En voor de nieuwe vlag, zijn vlag te strijken.
Gij stond sinds jaren, 
Getrouw op uwen post, 
Weerstond gevaren, 
Werd nimmer afgelost; 
Gij waart in elk geval, 
Een zwijger bovenal,
Men kon zich vrij verklaren, 
Daar gij 't geheim woudt in uw boek bewaren.
Wat zou het wezen, 
Wanneer men 't steenen boek, 
Eens konde lezen,
Wat zegening en vloek, 
Men op zijn bladren vond , 
Gesproken elken stond ;
Och LOUWTJE neem 't maar mede, 
En zamel maar weer op ter nieuwer stede.
Daar staat gij veilig, 
WeÃªr in uw ouden tuin, 
Uw naam blijft heilig, 
Maak daarom veel fortuin! 
Blijf nu geheel uw tijd, 
Op non actieviteit, 
Tot dat ge in later dagen 
Uw eervol rentenierschap aan kunt vragen. 
