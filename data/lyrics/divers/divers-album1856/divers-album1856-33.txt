LOF AAN COSTER,

Ja gij, o COSTER! gij zijt meer,
Dan schatten op deze aard ; 
Dan rang of stand, dan roem of eer, 
Gij zijt ons alles waard! 
O! zie op deze Broedrenschaar, 
Op hun vereenden geest; 
Zij vieren vrolijk met elkaâr, 
Een regt genoeglijk feest.
Gij hebt de Drukkunst voortgebragt,
U zij dus onze dank, 
U, die de dag schiep uit de nacht, 
Zij deze jubelklank. 
Wien 't Neêrlands bloed door de adren vloeit, 
Verheft den zang, als wij! 
Wien 't hart voor Hollands glorie gloeit. 
Laakt vreemde snoeverij.
Dus, Vaderlandsche Maatschappij!
Beschaam den Vinder niet! 
Sta de edle Boekdrukkunst op zij, 
En 't beeld, dat gij daar ziet. 
Komt, klinkt en drinkt en brengt een toast, 
Aan hem en Haarlems hout, 
Zoo blijven wij, het dankbaar kroost, 
Waarop hij heeft gebouwd.
