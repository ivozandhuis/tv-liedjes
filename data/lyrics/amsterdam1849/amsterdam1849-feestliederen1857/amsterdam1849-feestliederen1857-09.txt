Eigen haard is goud waard

Mannen
Toen men laatst Haarlems vest bezocht, spreek op!
Werdt toen de vreugd niet duur gekocht, spreek op!
Was t' op het Haarlemsche festoen,
Om u of om uw geld te doen,
Spreek op! spreek op! spreek op!

Gij, die Apollo's zaal bezoekt, hoezee!
Leest wat er van haar staat geboekt, hoezee!
Het schoon van aardsche zaligheid,
Werdt ons in deze zaal bereidt;
Hoezee! hoezee! hoezee!

Vrouwen
Ja hier, hier stemmen wij mee in, 't is waar!
Die reis gaf u een slecht gewin, 't is waar!
Bij al het heil, wat gij genoot,
Was 't of een vrouw er overschoot;
't Is waar! 't is waar! 't is waar!

Mannen
Nu, Vrouwtjes! weest nu maar tevreen, hoezee!
Smaakt thans weer vreugd gelijk voorheen, hoezee!
Komt vieren wij weer met elkaar,
Dit feest, gelijk het vorig jaar;
Hoezee! hoezee! hoezee!

Allen
Komt, zingen wij dan op dit feest, hoezee!
Steeds vrolijk opgeruimd van geest, hoezee!
En juichen wij hier zaam vergaard,
Geen beter plek als eigen haard!
Hoezee! hoezee! hoezee!
