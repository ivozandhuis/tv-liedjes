Coster's Roem

Feestgenoten! hier vergaard,
Laat uw vreugde blijken,
't Kopperfeest is weer verjaart,
Zit niet stuursch te kijken;
Is het buiten bar en guur,
Zijn de tijden bitter duur,
't Moet u thans niet hindren,
Noch uw vreugd vermindren.

Zingt dus vrolijk Coster's vond
In Oud-Haarlems dreven,
Galmt zijn' lof op dezen stond
Wilt hem eere geven.
Hij was 't werktuig in Gods hand,
Waardoor domheid, onverstand,
Werd van de aard verdreven,
En het licht hergeven.

't Standbeeld, van metaal gesticht,
Binnen Haarlems muren,
Brengt zijn' roem nog meer in 't licht,
't Kan den tijd verduren.
Hooger rijst dus onze toon,
Voor die vinding, edel, schoon;
Wil dan vrolijk zingen,
Juichen, dans springen.

