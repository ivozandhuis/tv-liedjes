Onze vreugd

Vrienden! zoekt gij ware vruugd,
Wilt voorzigtig wezen,
Dat geen schijn uw hart verheugt,
O! wilt altijd vrezen:
Voor een zaak waar grootheid troont
En men zijn gelijken hoont,
Zoekt geen vreugd bij dezen!

Uithangborden, schoon in schijn.
Kunnen vaak bedriegen;
Menigeen zag door den wijn,
't Laatste zakgeld vliegen;
Die die schrale grootheid mint,
Heeft een zak met weinig splint,
Zoekt geen vreugd bij dezen.

Menig buigt zich als een mes,
Pronkt met andere veeren;
Drinkt toch soms een fijnen flesch,
Om te modiseren;
Doch wat vindt gij in zijn huis:
Anders niet dan bitter kruis,
Zoekt geen veugd in dezen.

Menig gek zingt: rom bom bom!
Loopt als paauw te prijken;
Draait op straat zich telkens om,
Dat men toch zal kijken;
Maar zijn schuilden, op mijn woord,
Jagen hem an oord tot oord,
Zoekt geen vreugd in dezen.

Zoekt gij vreugd, o vriendenschaar!
Hier is zij te vinden!
Zoekt gij vriendschap met elkaar,
Hier zijn goedgezinden!
Hier, waar geene onrust woont,
En geen valsche grootheid troont,
Hier is vreugd te vinden.