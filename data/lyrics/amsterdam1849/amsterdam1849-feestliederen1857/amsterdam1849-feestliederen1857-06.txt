Herinnering aan Haarlem

Allen
Wat zitten wij hier blij van geest,
Geen zorgen doen ons schromen;

Vrouwen
't Gaat beter dan op 't Haarlems feest,
Daar mogten wij niet komen;
Gij at er elk een pop,
Met nog twee kwartjes op,
En zat er braaf te smullen,
Terwijl wij onze maag, dien dag,
Met kliekjes konden vullen;
't Gaf reden tot beklag.

Mannen
Helaas! wat hebben wij gehad?

Vrouwen
Vast meer toch dan wij vrouwen;

Mannen
Dien maaltijd in de Kenaustad,
Zal elk van ons onthouen;
Want hoort de zaak in 't kort:
Duinwatersoep - een bord -
Wij willen het wel weten -
Drie aardappels een bloemkoolstruik,
Was dat geen heerlijk eten?
Maar 't schijnt daar zoo 't gebruik.

Vrouwen
Och, kom! dat maakt gij ons niet wijs!

Mannen
Ga 't aan Bestuurd'ren vragen;

Vrouwen
Dat 's magre kost voor hoogen prijs,

Mannen
Wij hadden reen tot klagen;
Maar zgt, hebt gij in stad,
Hier ook vermaak gehad?

Vrouwen
Ja zeker, toen gij zamen,
De Beurs afkwaamt, met uw Banier,
Toen wij daar kijken kwamen,
Had elk van ons pleizier.

Allen
Daarom ook willen wij
Hen opgeruimd en blij,
Gedachtig zijn,
Wier gunst - eer 't feestuur klonk -
Ons die Banier hier schonk,
En wijden hun een dronk
Met dit glas wijn!