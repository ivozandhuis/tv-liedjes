Feestzang.

Broeders! doet een zangtoon rijzen
Op dit blijde Koppertfeest,
Zingt met mij op vriendenwijze
Opgeruimd en blij van geest;
Zingt de eer!
Meer en meer
Van hem, die uit Haarlems dreven
Eens de kunst ons heeft gegeven,
Die ons schenkt beschaving, licht,
Orde, wet, besef van pligt.

Ja, o Coster! u zij eere;
U de dank steeds toegebragt,
Mogten wij uw kunst vermeêren,
Kregen wij daartoe de kracht,
Om steeds meer
U tot eer!
Druk- en Bindwerk te doen bloeijen:
Mogt in ons die ijver groeijen;
Voelden wij iets in dit uur
Van uw heilig kunstnaars vuur.

Van dat vuur dat u bestraalde,
Toen gij in het Haarlemsch hout,
’d Allereerste letter maalde,
Die aan jong en ook aan oud
Leven schonk,
En als vonk
Der beschaving deed ontbranden
Zelfs tot in de verste landen,
Is, o Coster! voor uw licht.
't Domme bijgeloof gezwicht.

Zingen wij dus luid victorie,
Broeders! uit een volle borst:
Prijke steeds de naam met glorie
Van den grooten lettervorst.
Haarlems bloem,
Neêrlands roem,
Ja, wij zullen vrolijk zingen,
U tot eer van vreugde springen;
Toonen bij den beker wijn,
Dat wij uwe zonen zijn.