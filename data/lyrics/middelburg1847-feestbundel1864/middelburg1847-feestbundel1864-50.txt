Hulde aan de vrouwen.

Wij zongen reeds zoo menig lied
Tot eer van onzen Louw,
Maar laat het nu — ja nu eens zijn
Tot eer van meisje of vrouw,
Komt stelt met mij vereend van zin,
Uit een opregt gemoed,
Een lied ter harer eere in;
Dat doet aan ’t harte goed!

Ja u, o edle vrouwenschaar!
U wijden wij ons lied;
Omdat ons feest reeds menig jaar
Met u veel vreugd geniet,
Waart gij toch uiet in onzen kring
Wat schonk ons dan dit uur?
Een kermis zonder vedeling,
Een stookplaats zonder vuur.

Wij kunnen zonder u maar niet;
Gij, vrouwen, hoort er bij.
Ons hart vergeet het bangst verdriet,
Zijt gij aan onze zij.
Komt, juichen wij dan blijgemoed
Triomf — de vrouwenschaar!
En bidden we u: o wees zoo goed
En kom toch ieder jaar!

Ook bidden we u: schenk in dit uur
Ons menig’ lekkren zoen!
Dan zweren wij aan u, met vuur
Dit weer te zullen doen!
Een zoentje toch kan nimmer kwaad
Al waren het er tien, —
Maar hooren wij de stem die zegt:
't Moet al in eer geschien.

Dit past een drukkerskring gewis,
Door Harmonie vereend,
Die steeds in Vriendschap bloeijend is
En nooit nog heeft geweend.
Komt, broeders! nogmaals uit de borst
Triomf — de vrouwenschaar!
Nog eens gebeden: schoon geslacht!
O, kom toch ieder jaar!
