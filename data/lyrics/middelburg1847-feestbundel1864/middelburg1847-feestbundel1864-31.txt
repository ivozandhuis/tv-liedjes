LANDTOGT 1854 - Morgenzang.

In naam van hem, voor wien ons bloed
Steeds warm in d’adren vloeit,
En, zoo in voor als tegenspoed,
Het hart van dank ontgloeit;
In Coster’s naam, ja, vol van vuur,
— Van ’t werken thans ontdaan —
Ziet gij, aanminnig morgenuur!
Ons weder landwaarts gaan.

In Coster’s naam, den edlen man,
Bij wien — wat bron van vreugd! —
Geen Gutenberg iets halen kan,
Geen Faust of Schöffer deugt,
Die — weg met alle leugenleer,
Waarbij men elders leeft! —
De Boekdrukkunst, zoo hoog in eer,
Aan daard geschonken heeft!

In Coster’s naam — o Dagvorstin !
Hoor aan toch deze taal,
Ei stort ook gij ons blijdschap in,
Kan ’t zijn op groote schaal;
Begunstig heden iedren tred
Dien wij, zijn kindren doen;
Verrijk het welig bloemenbed,
Maak prachtvol ’t frissche’ groen !

Gewisselijk dan faalt het niet
Of bosch en dreef en veld
Weerkaatsen ’t gul en vrolijk lied,
Uit ruime borst geweld;
Dan wordt ook weêr het huisgezin
Dat in den stille woont,
De Harmonie- en Vriendschapszin
Die ons verbindt, getoond.

En als de avondure naakt,
Die op gemak en rust
Een elk op nieuw indachtig maakt,
Dan keeren wij met lust;
Dan gaan wij weder, hoogst voldaan,
Ter plaats waar men ons wacht,
En die nu, eer wij henen gaan,
t Vaarwel zij toegebragt!
