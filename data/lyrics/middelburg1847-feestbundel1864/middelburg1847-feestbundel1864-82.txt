Wvilhelmuslied in 1863.

Wilhelmus van Nassouwen
Was onzer vaadren kreet;
De held van hun vertrouwen,
Hun trots in lief en leed.
Zij streden met Oranje,
Aan nood en dood gewijd,
Den kampstrijd tegen Spanje,
Dien weêrgaloozen strijd.

Wilhelmus van Nassouwen —
Die leuze werd gesmoord;
Door vreemde magt weêrhouën,
Geen vrijheidslied gehoord,
Oranje was geweken,
De welvaartzon gedoofd,
Bij 't heimlijk tranenleken
Werd goed en bloed ontroofd.

Maar nu, voor vijftig jaren,
’s Lands heilzon hel herblonk,
Toen was 't op veld en baren
Dat weêr ’t „Wilhelmus” klonk.
Sinds luidt het steeds als leuze
Van vaderlandschen geest,
Den vorsten onzer keuze
Ten groet op ieder feest.

Wilhelmus van Nassouwen
Klinkt op dees blijden stond
In Walcherens landdouwen
Als feesttoon in het rond.
Hoe hoog de golven stijgen,
De Zeeuw, zijn spreuk gestand,
Zal nooit den juichtoon zwijgen:
„Oranje en Vaderland!”
