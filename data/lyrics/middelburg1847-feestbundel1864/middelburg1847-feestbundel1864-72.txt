Morgengroet AAN DE VEREENIGING: LOURENS COSTER, TE GOES.

Heil u! broeders, Goessche vrinden!
Heil u! broeders, Goessche vrinden!
Nu we ons weêr bijeen bevinden,
Tot ons landtogtsfeest!
Zal deez’ dag ons regt verblijden,
Zal deez’ dag ons regt verblijden,
Laat ons hem der vriendschap wijden,
Met verheugden geest!

Welkom zijt ge ons, togtgenooten!
Welkom zijt ge ons, togtgenooten!
Wij zijn allen Coster’s loten,
Aan zijn kunst gewijd.
Eveneens als Walchren’s velden,
Eveneens als Walchren’'s velden,
Moog Zuidbeveland vermelden
Dat ge ons broeders zijt!

Laten wij 't geluk waarderen,
Laten wij ’t geluk waarderen,
Dat ons nu, na lang ontberen,
Des te meer bekoort
Daarom mogen wij niet dralen,
Daarom mogen wij niet dralen,
Maar slechts even adem halen,
En dan lustig voort!
