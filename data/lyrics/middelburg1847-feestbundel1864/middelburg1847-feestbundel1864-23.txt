Vaarwel.

Vaarwel nu stad! vaarwel nu stad!
Vaarwel nu have en huis!
Vaarwel nu vrouw en vriend en maagd!
Vaarwel wat aan ons hart behaagt!
Vaarwel nu stad! enz.

Vaarwel ook gij! vaarwel ook gij!
Geachte Meest'renschaar !
Het uur der vreugd breekt nu weer aan,
Dat uw bedienden landwaarts gaan.
Vaarwel ook gij! enz.

Geen zettershaak, geen zettershaak,
Geen rol, ook nog zoo groot,
Geen degel, tinpan, of frisket,
Verschaft ons thans een greintje pret.
Geen zeltershaak, enz.

Geen naald en draad, geen naald en draad,
Geen leem of stijfselkwast,
Geen engelsche of fransche band,
Brengt dezen dag de vreugd in ’t land.
Geen naald en draad, enz.

Geen boekental, geen boekental,
Geen werkjes van karton,
Geen hollandsch of velijn papier,
Geen chits of marmer geldt ook hier.
Geen boekental, enz.

Welaan dan maar, welaan dan maar,
Zoo als tons, broeders, past,
In Harmonie- en Vriendschaps-zin,
Deez’ dag ’t bekoorlijk lustoord in.
Welaan dan maar, enz.

Der leus getrouw, der leus getrouw,
Die op ons vaandel prijkt,
Kan elk dan weder, regt voldaan,
Bij ’t stargeflonker huiswaarts gaan.
Der leus getrouw, enz.

En morgen reeds, en morgen reeds,
Wanneer het zonlicht rijst,
Wordt weder met vernieuwde kracht,
Getrouw ons aller pligt betracht.
En morgen reeds, enz.
