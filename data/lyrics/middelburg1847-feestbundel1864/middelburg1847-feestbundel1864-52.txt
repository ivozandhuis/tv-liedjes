Avondzang.

De zon dook in het westen neêr,
Zij heeft haar loop volbragt;
Zij keerde naar de kimmen weêr,
Alwaar haar Thetis wacht.
Al waren ook haar stralen heet;
Zij zijn weldadig, goed.
Al kostte ons deze dag ook zweet,
Toch zijn wij welgemoed.

Ja, onze zangen klinken luid,
Op dezen avondstond.
Niets dan den blijden juichtoon stuit,
Hij klinke ver in ’t rond.
Ja, wij zijn allen regt voldaan:
Wij smaakten ruim geneugt,
Wij mogten zaam weêr land waarts gaan,
Dit deden wij met vreugd.

Komt voorwaarts, vrienden! wel te moê,
Daarheèn, waar rust ons wacht,
Straks roept men ons het welkom toe:
Dan is de togt volbragt.
Doen wij dan zien aan ieder, die
Dan onze weerkomst beidt,
Dat wij steedls aan de Harmonie
En Vriendschap zijn gewijd.

Ja, blijv’ die leus ons altijd bij,
Bij iedre handeling,
Dan smaken wij, geloof het vrij,
Genoegen in deez’ kring.
Dat wij nog vaak in Costers naam,
Een togtje doen door ’t land,
En Harmonie en Vriendschap zaâm,
Zij steeds ons onderpand.
