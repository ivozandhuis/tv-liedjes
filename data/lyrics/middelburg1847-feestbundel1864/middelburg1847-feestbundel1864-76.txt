DANKTOON AAN DE WERKENDE LEDEN, NA DE UITVOERING VAN HUNNE TOONEEL-VOORSTELLING.

Ontvang den dank, ontvang den dank
Geachte broedrenrij !
Gij allen hebt uw best gedaan,
En spoordet ons tot lagchen aan;
Ontvang den dank, ontvang den dank,
Geachte broedrenrij !

De taak was groot, de taak was groot,
Door allen hier verrigt;
Die ijver blijv’ bij u bestaan,
En doe op ’t pad u voorwaarts gaan;
De taak was groot, de taak was groot,
Door allen hier verrigt.

Lang leven zij! lang leven zij!
Zingt men uit volle borst;
Dat zij als vrienden onderling,
Steeds werkzaam blijven voor deez’ kring!
Lang leven zij! lang leven zij!
Zingt men uit volle borst.
