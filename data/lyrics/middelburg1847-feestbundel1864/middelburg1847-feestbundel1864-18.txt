LANDTOGT 1852 - Morgenlied.

Hoe heerlijk zien we aan ’s hemels trans,
Aurora’s schitterenden glans,
Zich weêr in ’t ronde spreiden;
Hoe lieflijk dringt het vog'len koor,
Tot onzer aller ooren door, —
Ja, doet ons gansch verblijden.

Komt, broeders! die in Gosters naam
Vereenigd zijt, en nu te zaam,
Door blijde hoop gedreven,
Weêr landwaarts gaat, stemt, eens van zin,
Ter eer een blijden juichtoon in
Van wat ge u ziet omgeven.

Ja, brengen wij met blij gemoed
Deez’ dageraad een welkomsgroet
En laten we gedenken:
Dat zij alléén in ’t gansche jaar
Aan ons, o ed'le vriendenschaar!
Kan regt genoegen schenken.

Nu na dien groet een afscheids-lied,
o Stad! die zoo veel heil ons biedt,
U luide toegezongen:
Wij scheiden van u dezen stond,
En gaan gedeeltlijk 't eiland rond,
Van zoete vreugd doordrongen.

En als het zonlicht niet meer straalt,
Maar de avondscheem’ring nederdaalt,
Dan rigten wij, tevreden,
Tot u, die alles voor ons zijt,
Die ons met ied'ren dag verblijdt,
Weêr haastig onze schreden.

Komt, vrolijk en met vasten tred
De reis nu, broeders! voortgezet,
Dat vriendschap ons geleide,
En zij, met harmonie vermengd,
Nog lang ons bij elkand'ren brengt,
En steeds opregt verblijde.
