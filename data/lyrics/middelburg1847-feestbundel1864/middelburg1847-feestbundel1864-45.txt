De drukkunst.

't Was nacht; een floers van somberheid
Was wijd en zijd gevest;
Onwetendheid, alom verbreid,
Had menig goed verpest;
De duisternis nam hand voor hand
Altijd in sterkte twe,
En ’t scheen zelfs of ’t gezond verstand
De waarheid raakte moê.

Maar zie, daar. treft op eens een stem
Van zeegning ’s menschen oor:
»Juich! volkren, juich! met kracht en klem,
»Daar dringt een schijnsel door;
»Steek op de hoofden en aanschouw,
»Daar rijst, met praal en pracht,
»Een lichtend, schoon, een nieuw gebouw:
»De Drukkunst, nooit verwacht.”

Toen sloeg men dra van alle kant
Met graagte 'tspeeltuig aan,
En Coster, sterk door ’s Hoogsten hand,
Mogt altijd verder gaan;
Hij, ja, wien reeds het nageslacht
Vier eeuwen hulde biedt, -
Die ’t allereerst aan Drukken dacht,
Ging voort en faalde niet.

Dat voortgaan — zegt het, Noord en Zuid!
Getuigt het, Oost en West!
Wat werkte dit niet vruchten uit?
Voorwaar, een ieders best:
Beschaving, orde, rede en pligt,
Besef van goed en kwaad,
Dit alles werd hierdoor gesticht,
In geen geringen graad.

Welaan dan, wie gij wezen moogt,
De Drukkunst gewaardeerd,
Gestadig op haar nut geboogd,
En waardiglijk vereerd;
Met ons, uw gansche levenstijd,
— ’t Geen zelfvoldoening baart —
Den dank- en zege-palm gewijd
Hem, die ze schonk aan d’ aard.
