Volkslied.

Wij leven vrij, wij leven blij,
Op Neêrlands dierbren grond;
Ontworsteld aan de slavernij,
Zijn wij door eendragt groot en vrij,
Hier duldt de grond geen dwinglandij,
Waar vrijheid eeuwen stond.

Hoe dierbaar is ons ’t Vaderland,
Der helden bakermat,
Der kunsten wieg, ’t gezegend strand,
Waar ’t heilig regt zijn’ zetel plant,
En deugd met een’ fluweelen band,
Den Vorst en ’t Volk omvat.

Wij leven vrij, wij leven blij;
Wij dienen éénen God.
Wat ook ’t verschil in ’t dienen zij,
De wet laat alle godsdienst vrij;
Vereend als broeders, juichen wij:
Gezegend is ons lot!

Wij leven vrij, wij leven blij,
De zon van ons geluk,
Oranje week, ’t was slavernij;
Oranje daagd’, en ’t land was vrij,
Wij zijn verlost, nu juichen wij:
Verbrijzeld is ons juk !

Zoo leven w'altijd vrij en blij,
Op Neêrlands dierbren grond:
Door trouw aan eigen wetten vrij,
Praalt Neêrland in der volkren rij,
En ’t vaderland blijft groot en vrij
Tot ’s werelds avondstond.

