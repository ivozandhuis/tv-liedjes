KOPPERMAANDAG 1863, Bij de opening van het feest.

Vrouwen.
Het blijde feestuur is weer daar,
Dat ons elk jaar verbeidt,
Komt zingen wij dus met elkaar,
In gulle vrolijkheid;
Komt, Costers zonen! hier vergaard,
Heft aan het vreugdelied,
Deez’ dag is dubble vreugde waard,
Een schooner rees nog niet.

Mannen.
Ja! heffen wij den feestzang aan,
In onzen Costerskring,
Die vijftien jaar thans mag bestaan,
Uit vriendschap onderling.
Komt ! zusters, broeders, ’t klinke in ’t rond,
Hoe zeer hier vriendschap woont,
En dat ons Typografisch bond,
Zich immer werkzaam toont.

Vrouwen.
Wij zagen hulp daardoor gebragt,
Aan kranken, weeuw en wees,
De broederliefde in al haar kracht,
Waar ook de nooddruft rees.

Mannen.
Maar sparen wij hier ’t overzigt
Van ’t goed dat werd gedaan,
’t Was voor den Costerzoon een pligt,
Zich zelven opgelaân!

Allen.
Maar juichen wij dan om ’t genot,
Dat weer deez’ dag verscheen,
En slaan we een dankbaar oog op God,
Door al de vreugde heen!
Hij hield den broederband in stand,
Tot aller nut gesticht,
Wij bleven trouw in liefdesband,
’t Is al door hem verrigt.

Vrouwen.
Ja! brengen wij hem onzen dank
Bij al de vrolijkheid,
Zij dus deze eerste roemer drank,
Aan uw verbond gewijd.

Mannen.
Ja! drinken wij dus onderling:
Heil! heil! aan ons verbond,
De Typograaf-Vereeniging,
Die vijftien jaar bestond.

Allen.
Lang blijve nog de band bestaan,
Die Costerszonen bindt,
Men trekk’ dien daaglijks vaster aan ,
Elk Typograaf zij vrind.
Elk die met ons vereenigd is,
Zij ons als broeder na,
En Costers broederschap vindt wis,
Op aard geen wederga.
