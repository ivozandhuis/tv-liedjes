Morgenzang.

Zoo schoon als nu het zonlicht rijst
En ’t somber nachtfloers zwicht,
Zoo ruim als God ons liefd’ bewijst,
En ’t aardrijk mild verlicht:
Zoo gloort steeds Costers kunst op aard,
Aan zoo veel goeds verwant,
Zoo bleef tot nu die kunst bewaard,
Tot roem van Nederland!

Wij volgelingen van zijn kunst,
Geschaard ter zijner eer,
Wij roemen steeds in zijne gunst,
Erkennen hem als Heer.
Zijn naam vervull’ ons steeds met lust,
Zijn roem houdt eeuwig stand,
Hoewel zijn assche lang reeds rust,
Zijn kunst kent Nederland!

Gloor dageraad !gloor dezen dag,
Versprei uw licht in ’t rond,
Dat elk het schoon genieten mag,
Van dezen morgenstond!
Gloor edle kunst! gloor als de zon,
Zijt Coster nooit ten schand,
Drenk elk uit uwe reine bron,
Tot roem van Nederland!
