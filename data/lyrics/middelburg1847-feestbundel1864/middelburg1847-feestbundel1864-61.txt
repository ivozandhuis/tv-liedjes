KOPPERMAANDAG 1860. Feestzang-
 
O aangename zoete vreugd,
Hoe laaft gij weêr ons hart!
Gij schenkt ons steeds het reinst geneugt,
Verwijdert druk en smart.
U zingen wij uit gulle borst
Een waar en feesllijk lied,
Een lied, ook voor den lettervorst,
Zijn eer vergeet men niet!

Welaan dan, dat nu op deez’ stond,
Daar gulle vreugd ons wacht,
Ons lied weerklinke in het rond,
Eenvoudig, waar en zacht.
En drinken wij dan eens in vreê,
Het welkom al te gaâr;
En drinken wij dan daar ook meê,
Het nieuw begonnen jaar.

Wij wenschen dan elkaar veel goed,
En heil ook den Patroon,
Dat steeds Gods zegen hem behoed,
En voorspoed bij hem woon.
Ja, den Beschermheer van deez’ kring,
Zij ook dien toast gebragt,
Die wensch is van ons onderling:
Dat voorspoed hem steeds wacht.

Komt vrienden, thans een blijden dronk,
Ook aan dit feest gewijd!
Dit feest dat steeds zoo luistrijk blonk,
Door ons reeds lang verbeid’;
Dat dan ook niets de vreugde krenkt
Hier op deez’ vreugdebaan;
Maar ’t reinst genot dat ons hier wenkt,
Steeds zacht voorbij moog’ gaan.

Ja, Harmonie en Vriendschaps zins,
Vest hier steeds haar gebied!
Vergete nooit de broedermin,
Zelfs niet in ’t felst verdriet,
Wij blijven steeds die leus gestand,
Hoe het ook moge gaan,
En drukken welgemoed de hand:
De Vriendschap blijv’ bestaan!
