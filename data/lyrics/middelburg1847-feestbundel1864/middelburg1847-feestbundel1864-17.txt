Feestzang.

Welkom vrienden! hartlijk welkom!
Welkom ed’le vrouwenschaar !
Die van ouds bekende feeststond
Is dan nu weer eindlijk daar.
’t Kopperfeest is aangebroken,
't Feest dat zoo veel vreugd ons schenkt,
En waarop men steeds der vinding,
Van de boekdrukkunst gedenkt.

't Kopperfeest is aangebroken,
Waarop wij vereend van zin,
Ook op ’t welzijn der Patroonen,
Stellen meen’gen feestdronk in.
Wijl we tevens vurig wenschen,
Dat hen zegen sta ter zij,
En de bloei steeds moog vermeêren,
Zoo van druk- als binderij.

Kom dan, dat we ons als te voren,
Vrolijk, opgeruimd van geest,
Ons tot regt genoegen stemmen,
Bij de viering van dit feest.
Dat we in Harmonie en Vriendschap,
Zingen, springen in het rond,
En met vreugdgevoel herdenken,
Laurens Coster’s ed'le vond!

Ja, gij mannen met uw vrouwen,
Jonkmans, meisjes, vormt een koor,
En laat vrij uw loflied galmen,
Heel deez’ ruime feestzaal door!
Spreekt nu over zorg noch kommer,
Over rampen, noch verdriet,
't Is de tijd om vreugd te smaken,
Daarom dan verzuimt die niet.

Geeft elkander frissche zoentjes,
Denkt: het komt maar eens in ’t jaar;
Nemen wij op dezen avond,
Dus ter deeg de kans maar waar!
Laat ons straks ook allen toonen,
Aan een gullen vriendendisch,
Dat ’t devies van dit gezelschap,
Onze leus in waarheid is.

Zoo zal men nog lang terugzien,
Op den tijd, hier doorgebragt,
En weer naar het uur verlangen,
Waarop nieuwe vreugd ons wacht.
Zoo zal Harmonie en Vriendschap,
Blijven in gedachtenis,
Ook bij elk die een beminnaar
Van het schoone en goede is.
