Bezield met edel vuur,
Verbeidden wij het uur,
Van dezen stond.
Het ziet ons welgemoed,
Doortinteld van den gloed,
Die ons thans juichen doet,
Bij Costers vond.

Zoo galm dan vrij ons lied,
Bij ’t geen ons hart geniet,
In dezen stond.
Dat elk gevoelig zij,
Bij ’t heil der maatschappij;
Vereenigd juichen wij,
Bij Costers vond.

Kom heil dan aan die kunst!
En deelen wij haar gunst,
In dezen stond.
Haar roem houdt eeuwig stand,
Van ’t Oost- tot ’t Westerstrand;
Steeds juiche Nederland,
Door Costers vond.

Ook 't Zeeuwsche hart gevoelt
Wat Costers kunst bedoelt,
In dezen stond.
God sterke door Zijn magt,
In ons den moed en kracht,
Voor ’t geen ook Zeeland wacht,
Van Costers vond.