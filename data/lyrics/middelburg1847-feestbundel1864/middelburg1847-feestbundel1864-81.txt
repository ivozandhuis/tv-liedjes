FEESTZANG DER TYPOGRAFISCHE VEREENIGING Harmonie en Vriendschap TER GELEGENHEID VAN het 50jarig bestaan van Neêrlands onafhankelijkheid, te MIDDELBURG, den 17 November 1863.

Komt, heffen wij uit volle borst
Eenstemming ’t feestlied aan !
Voor ’t heil van Vaderland en Vorst
Blijft onze boezem slaan.
Want Costers zonen groeten fier
Dees heugelijken stond,
En scharen zich rond hun banier,
Die leus van hun verbond.

Zij ook, zij roemen op ’t geluk
Voor vijftig jaar gebragt,
Ontslagen van ’t gehate juk,
Van Frankrijks overmagt.
God lof! Oranje keerde wer;
Wij werden weder vrij;
Herkregen toen, gelijk weleer,
Plaats in der volken rij.

En daarom juichen op dit feest
De Typografen meê,
En zingen, opgeruimd van geest,
Oranje leef! hoezee !
Ja! ’t is hun dankbre vreugdetolk,
Hun zielswensch, eensgezind :
Nooit breek’ de band, die Vorst en Volk
Zoo innig zaàm verbindt!

Komt, juich thans ieder met ons meê,
Bevrijd van vreemden dwang,
En steun’ der Typografen beê:
„God spaar Vorst Willem lang!
„Den Koning heil! Den dierbren grond
„Blijf vrede en bloei bereid!”
Zoo vieren wij, met hart en mond
Onze onafhankelijkheid.
