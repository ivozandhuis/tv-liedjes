Laat ons lied nu blijde klinken
Uit een onbeklemde borst!
Kluisters zagen w’ons ontzinken,
Zeegnend kwam d’Oranjevorst.
Vijftig jaar
Bleef het waar,
Wat wij nu op nieuw verkonden:
Vorst en volk zijn zaamverbonden.
Weg met twist en dwinglandij !
Met Oranje zijn wij vrij.

Derde Willem moge leven
Tot het heil van ’t Vaderland !
Laat ons d'eendragt nooit begeven!
Vlechten wij den broederband! —
Willem leev’!
Neêrland streev’,
Met verjeugdigd bloed in d'aadren
Naar den ouden roem der vaadren !
Weg met twist en dwinglandij !
Met Oranje zijn wij vrij.





