Welkomstgroet aan de Goessche Typografen.

Een welkomstgroet van H. en V.
Komt u thans te gemoet!
Ja, met een toon van dankbaarheid
Zijt gij van ons gegroet. —
U, Costerskring! door ons geëerd,
U zij dit lied gebragt:
O smaak met deze vriendenrij
Genoegen dat ons wacht.

Zijt welkom, Goessche typograaf!
Op Walchrens dierbren grond;
Geniet het schoone der natuur,
Thans op deez’ vreugdestond. _
Wij gaan nu vrolijk landwaarts in
En smaken reine vreugd;
Een rijtogt, broeders! goeden zin,
Dat maakt thans 't hart verheugd.

O! dat deez’ dag in harmonie
Moog zinken in het niet!
Dan toch, voorwaar, na langen stond
Vergeten wij hem niet.
Komt statig voorwaarts, broedrenrij !
Steeds vriendschap onderling;
En gij brengt wis den zang hierbij
Van uwen vriendenkring.
