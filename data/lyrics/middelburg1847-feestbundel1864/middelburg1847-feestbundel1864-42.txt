LANDTOGT 1856. - Morgenzang.

Hoe schoon lacht weêr deez’ dag ons toe,
Daar wij ons allen blij te moê
Weêr landwaarts gaan begeven.
Zie hoe natuur met kleur en pracht,
Hoe veld en bosch ons tegenlacht:
Het ademt alles leven.

Hoort vrienden, hoort! het voglenkoor
Gaat ons in ’t vrolijk zingen voor,
En zouden wij dan zwijgen?
En roerloos zijn bij al dat schoon,
Hetgeen natuur ons spreidt ten toon,
Wie kan ’t van zich verkrijgen?

Ja, vrienden! zingen wij verheugd,
Dat wij deez’ dag aan gulle vreugd
En rein genoegen wijden!
Thans wacht ons geene bezigheid;
Aan ons alleen behoort de tijd.
Wie zou ’tons dus benijden?

En als de avondstond is daar,
En wenkt hij weder om te gaar,
Ons huiswaarts te begeven,
Dan, waarde vrienden! ja dan keer
Win in Harmonie en Vriendschap weêr:
Blijv’ zij steeds bij ons leven!
