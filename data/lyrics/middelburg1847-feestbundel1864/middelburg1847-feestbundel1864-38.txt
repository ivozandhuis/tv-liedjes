LANDTOGT 1855 - Vaarwel aan Middelburg

Komt, scharen wij ons onderling
In een vriendschappelijken kring,
En brengen wij — men lake ’t niet! —
Thans onze stad een afscheidslied.
De dag der vreugde breekt weêr aan;
De dag waarop wij landwaarts gaan,
Het vaân voorop, de leus gestand
Die sterk maakt onzen broederband;
Hoor dus vrij, hoor dus vrij,
Middelburgs burgerij !
Hoor vrij, hier wordt een dure pligt
Naar oud gebruik verrigt.

Vaarwel! Zoo galmt het staamlend lied,
Dat u het kroost van Coster biedt,
Vaarwel! die, zoo door werk als brood,
Voorziet in onzen eersten nood.
Vaarwel! — och dat, wijl wijd en zijd
Deez’ dag ons bosch en dreef verblijdt
Geen kwaad of rampspoed, ook hoe klein,
U boven 't hoofd mag hangend’ zijn;
O gewis, o gewis, 
Niets dat ons beter is
Dan dat, gaan wij weêr ter poort
Door ons zulks wordt gehoord.

Vaarwel! nog eenmaal, tot besluit,
Vaarwel! — wij trekken vrolijk uit,
Met het vooruitzigt tevens dat
Langs heel het af te leggen pad
De warmte-, heil- en vriendschaps-zon
Verkwikke ons uit milde bron,
En, even als reeds zeven maal,
Ons wachte een gul en goed onthaal;
Weet dan, weet; weet dan, weet,
Is elders men gereed
Om aan te stoken haat of twist
Dat dit bij ons weêr mist.

Weet dan ook dat geen stug gemoed
Aan d'avond u een welkomstgroet
Zal brengen, maar wij blij te gaar
Ontboez’men zullen: zie, de schaar
Die uitging op deez’ ochtendstond,
Betreedt op nieuw uw dierbren grond;
Wij zijn, en meer met ons, voldaan;
Voor Vriendschap mogt ons ’t harte slaan;
Vriendschap, die, vriendschap die
Met schoone Harmonie,
Kan ’t zijn, nog lang, in naauw verband,
Ons leide aan heur hand!
