Toast-lied.

Een deuntje! een deuntje!
Dat maakt de zinnen goed,
Kom! eens in ’t jaar dan volop pret,
Hier zijn geen boeten, is geen wet;
Geklonken, gedronken,
Dan gaat het zingen goed.

Nu drinken, dan zingen,
Gebabbeld honderd uit;
De tong ontboeid en men hoort ras
Een reeks van toasten, wel van pas,
Geklonken, gedronken,
Kom hou jelui nu goed,

Patroonen, Patroonen !
U zij deez’ dronk gebragt,
Uw komst alhier is ’t grootst bewijs,
Dat gij de vriendschap stelt op prijs,
U zij dan, U zij dan;
Een heildronk toegebragt.

De tweede, de tweede,
Zij der Vereeniging,
Die vijftien jaar nu heeft bestaan,
En in haar bloei meer voort mag gaan.
Dat zij zoo, dat zij zoo!
Dat zij nog lang besta!

De derde, de derde,
Zij het Bestuur gebragt,
Voor al wat het steeds heeft gedaan,
Want altijd is ’t met zorg belaan,
Het leve, het leve!
Nog lang in onzen kring!

Den leden, den leden,
Zij ook een dronk gebragt!
Dat ge op deez’ zaal veel vreugd geniet
Zoo als ons feest u immer biedt,
O smaak dan, o smaak dan,
Veel vreugd op ’t Kopperfeest!

Het reegne, het reegne,
Veel toasten wijd en zijd,
Een ieder geeft zijn hart nu lucht;
Zijt voor het lagchen niet beducht,
Ja, ja, ja! ja, ja, ja!
Voor ’t lagchen niet beducht.

