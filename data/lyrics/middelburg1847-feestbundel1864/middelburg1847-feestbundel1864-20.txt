KOPPERMAANDAG 1853.

Broeders! doet u 't feest ontgloeijen,
Dat ons heden zaam doet zijn,
Laat dan de ed'le nectar vloeijen,
Vul den beker vol met wijn!
Coster’s eer
En veel meer
Zal ons juichen doen en zingen,
Doet ons weêr zijn beeld omringen.
't Is ons nooit zoo wel geweest,
Als op ’t Koppermaandagsfeest.

Goster’s kunst, zoo hoog verheven,
Schonk uit duisternis het licht;
Kracht en waarheid, gloed en leven,
Waar de nacht alom voor zwicht.
Dat zijn naam,
Door de faam
Heel de wereld door mag klinken;
Steeds vernieuwd haar glans moog blinken:
Vader Coster de Patroon!
Vindt in hooger sfeer zijn loon.

Komt den lof verspreid in zangen,
Coster’s roem verspreid op aard:
Dat wij dan zijn roem erlangen,
Meer dan Cresus schatten waard.
Zangen vloeit,
Hart ontgloeit,
Stort u uit in eerbetooning,
Dringt tot in de hemel woning:
Juicht in blijde melodie,
Vriendschapsheil en Harmonie!