LANDTOGT 1850. - Welkom.

Klink’, kameraden!
Uw zang weêr vrolijk rond,
Bij het begroeten
Van dezen stond!

De langgewenschte dag brak aan,
Die ons weêr landwaarts in ziet gaan;
Begroeten wij hem, naar gebruik,
Dan met een vrolijk liedje:
Klink’, kameraden! enz,

Ons roept geen arbeid in dit uur,
Maar wèl het schoone der natuur:
Wij wijden daarom dezen dag
Aan ongeveinsde vreugde.
Klink’, kameraden! enz.

Ons streelt der vooglen zoet gefluit,
Ons streelt het schoon van bloem en kruid;
Een jeugdig vuur, een zoet gevoel
Stroomt ons door bloed en aders.
Klink’, kameraden! enz,

Genieten wij dan welgemoed,
Tot weêr de zon het westen groet,
Wat ons, met onbekrompen hand,
Zoo gul wordt aangeboden.
Klink’, kameraden! enz,

Der spreuk getrouw van onzen Kring,
Smake ieder dan verlustiging,
En schenk deez’ togt het schoonste blijk
Van Harmonie en Vriendschap!
Klink’, kameraden!
Uw zang weêr vrolijk rond,
Bij het begroeten
Van dezen stond!