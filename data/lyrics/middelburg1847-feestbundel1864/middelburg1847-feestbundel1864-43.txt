Aan Laurens Janszoon Coster. - TUSSCHENZANG.

Wanneer wij ons gaan aan de pers begeven,
Dan schenken wij, dank Laurens Costers vond!
Aan ’t stom papier door ’t drukken geest en leven,
Zoo dat het spreekt, schoon zonder tong of mond.
En zouden wij dan niet ter eere zingen,
Van hem, die eens die nutte kunst bedacht ?
Die nutte kunst bedacht!
Ja, Coster! u wordt door uw volgelingen
In Nederland steeds lof en dank gebragt.

Al heeft men ook, bij ’t lang verloop der tijden,
Verbetering aan uwe pers gemaakt,
Toch willen we u ’t welmeenend danklied wijden,
Gij waart het toch, die eerst het ijs hier braakt;
Gij laagt den grond, waar ieder op ging bouwen,
Die aan de kunst verbetering heeft gebragt;
Verbetering heeft gebragt!
Zoo lang men duseen drukpers zal aanschouwen,
Leeft Costers naam bij ’t laatste nageslacht.

