Afscheidsgroet AAN DE TYPOGRAFISCHE VEREENIGING LAURENS COSTER, te GOES.

Het uur is daar,
o Vriendenschaar!
Aan het vaarwel gewijd.
Hoe snel verliep de vreugdedag,
Die ons zoo wèl vereenigd zag!
Het uur is daar,
o Vriendenschaar!
Aan het vaarwel gewijd.

Dit feestgetij
Genoten wij
Met u, in blijde vreugd,
Eens in uw schoon Zuid-Beveland,
En nu aan Walchrens lieflijk strand!
Dit feestgelij
Genoten wij
Met u, in blijde vreugd!

Vereeren wij
Dan, vriendenrij !
Ons vak, de boekdrukkunst;
Het schenkt aan allen ons bestaan,
En bood ons deze vreugd weer aan;
Vereeren wij
Dan, vriendenrij!
Ons vak, de boekdrukkunst!

't Was »Harmonie,
't Was »Harmonie
En Vriendschap” die de hand
Aan u, o Laurens Coster bood,
Dit heeft de landtogtsvreugd vergroot!
Zoo sterkten wij,
In eendragt vrij,
Te zaam den vriendschapsband.

De tijd gebiedt
Ons afscheidslied,
Het brengt u onzen dank !
Gij hebt op nieuw aan ons getoond
Dat bij u ware vriendschap woont.
De tijd gebiedt
Ons afscheidslied,
Het brengt u onzen dank!

Vaarwel, vaarwel!
Vaarwel, vaarwel!
o Goessche broederschaar !
Keer wel voldaan tot d'uwen weer
En leg u blij ter ruste neer!
Vaarwel, vaarwel!
Vaarwel, vaarwel !
o Goessche broederschaar!
