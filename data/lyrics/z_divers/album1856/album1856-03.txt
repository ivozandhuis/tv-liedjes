Hulde aan Haarlem

O, Haarlem! bakermat van ‘t licht!
Uit u sproot geest en leven,
Gij gaaft der wetenschap het spoor
Om naar uw heil te streven!
Beschaving, Vrijheid, Godsdienstvuur,
Besloten in der Kloostrenmuur,
Ontdeed gij van de banden,
Gesmeed door ‘s Priesters handen.
En door ‘t ontboeijen werd alom 
De menschheid wat zij is:
Uw licht bestraalde van rondom,
De diepste duisternis
Juich spaarne stad, gezegend oord!
En zing met blijde galmen,
Hoe ook de nabuur al uw lof
Als reukwerk toe komt walmen:
Geen Damiaat of Hasselaar,
Verwierven zoo de blijde maar,
Want Costers nijvre handen 
Zij deden ‘t licht ontbranden
Triomf, triomf, ja duizendmaal,
Herhalen wij den toon,
“Voor Haarlems roem klinkt nooit geen toon,
Geen Englenzang te schoon!”