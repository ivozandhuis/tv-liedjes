OPWEKKING

Komt laat ons zamen vrolijk zingen,
Geachte Broeders, op dit feest; 
De eer van Coster moet ons dringen, 
En juichen doen met blijden geest, 
Deez' feeststond toch maakt u en mij 
Verheugd en blij: komt brengen wij 
Een welkom aan dit feestgetij.
Lag ’t menschdom voor vierhonderd jaren,
Gezonken in stikdonkren nacht, 
Het licht dat Coster op deed klaren, 
Zij heden blij door ons herdacht. 
Het steenen beeld van weinig praal, 
Zien wij vervangen door metaal.  
Komt zingt zijn lof in ronde taal 
Hoe men op Duitschen grond moog smalen, 
Ons Haarlem heeft het meeste regt, 
Om ор de eerste vond te pralen, 
Der drukkunst grond is hier gelegd. 
De eerste A. gedrukt in 't zand , 
Gesneden door des vinders hand, 
Blijft steeds de roem van Nederland.
