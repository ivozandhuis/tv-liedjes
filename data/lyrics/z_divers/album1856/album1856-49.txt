COSTERS HULDE.

Hebt gij ooit Haarlems vest bezocht,
Ooit hare wandelpaden? 
Om 't geen de kunst daar heeft gewrocht! 
Kunt gij u ooit verzaden, 
In 't geen natuur daar biedt,
En wat uw oog er ziet, 
Van duin, van groen, van bloemen ? 
O zegt, is het geen lustwarand, 
Die omtrek, waard te noemen, 
Waar alles bloeit in 't zand.
Gij werdt gewis de markt gewaar,
Dat plein van oude dagen, 
Waar vroeger meenâ€™ge ridderschaar, 
't Tournooispel durfde wagen ? 
Schuins voor dat oud gebouw,
Waar eens de eed van trouw, 
Aan 't Graafschap werd gezworen, 
Staat nu het beeld van Haarlems zoon, 
In echt metaal herboren, 
Als huldeblijk ten toon.
Dat beeld, o staar 't met eerbied aan,
't Is COSTER naar het leven, 
Wilt, als gij er voorbij zult gaan, 
Een dankbren blik hem geven.
En blijft gij even staan,
Bij 't geen hij heeft gedaan, 
Herinnert ge u zijn streven, 
Dan roept gij wis: hij is het waard , 
Dat hij zoo hoog verheven, 
Als standbeeld op ons staart. 
