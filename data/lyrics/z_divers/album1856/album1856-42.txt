HET NUT VAN COSTERS UITVINDING.

Eens werd aan Spaarne's zoom een held,
Een jonge held geboren, 
Geen onregt, heerschzucht of geweld , 
Kon immer hem bekoren, 
Geen held die met een lans of zwaard , 
Gezeten op een moedig paard , 
Zijn vijand ging bestrijden,
In woeste oorlogstijden, 
Dit vindt men met geen regel schrift 
In het historieblad, 
Maar wat hij deed, staat nog gegrift, 
Als eeuwen hoog geschat.
Tot aan het oost en wester strand,
Heeft men zijn naam verheven, 
Ja, zelfs in 't minst beschaafde land , 
Gaf hij een ander leven. 
Waar God of Godsdienst werd gehoord, 
Heeft hij de heid'nen aangespoord , 
Tot lust naar onderzoeken,
In 't heilig boek der boeken. 
Waarin aan hen het regte spoor 
Der waarheid wordt geleerd , 
Ja 't voedsel voor het hart en oor', 
Wordt in zijn werk vereerd,
Noem Noord en Oost, of West of Zuid,
Een held der vroegste tijden, 
Geen hoofd , waar zulk een kroon op sluit, 
Als die wij COSTER wijden! 
Als menig held zich roemvol kweet, 
Of dapper voor 's lands regten streed , 
Kunt gij zijn naam doen leven, 
En hem een standbeeld geven. 
Doch bij den vreemden wordt die naam, 
Slechts korten tijd genoemd, 
Maar COSTERS werk wordt door de faam , 
Van oord tot oord geroemd. 
