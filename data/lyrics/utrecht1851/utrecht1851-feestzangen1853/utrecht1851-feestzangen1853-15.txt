Herinnering

Herinnert g' u getrouwe Feestgenooten !
(Die 't Koppenfeest thans viert op dezen dag,)
Dat onzen band vóór twee jaar werd gesloten,
Dien band, die nooit geen schooner uitkomst zag ?
Herinnert g' u, hoe wij steeds moesten strijden
Met eigenwaan en duister onverstand?
Maar ook hoe d’ uitkomst ons mogt doen verblijden,
Met vriendentrouw, geleid door 's Hoogsten handen.

Herinnert g' u hoe vóór vierhonderd jaren
De wereld nog in domheid lag gehuld?
Geen enkle lichtstraal kon men nog ontwaren,
En ’t menschdom was met somberheid vervuld.
Ja, ieder volk zat reeds een reeks van eeuwen
In donkren nacht en sombre onwetenheid,
't Geslependst brein zat moed’loos zich te geeuwen,
Men vond geen kunst die vaste schreden leidt.

‘t Was Neêrland slechts, dat ’t lot was toebeschoren,
Om licht te spreiden op dat neevlig pad:
De Boekdrukkunst werd op haar grond geboren,
Uit Haarlem’s Hout ontsproot dien ed’len schat.
Die wetenschap, geëerd bij alle volken,
De Boekdrukkunst vermaard de wereld door,
Tot heil van elk ontsloot ze hare kolken
En bragt de domheid op een helder spoor.

Ja, Nederland! gij kunt u steeds beroemen,
Dat Vader KOSTER kwam uit. uwen schoot,
Siert ieder jaar dan vrij zijn stof met bloemen,
Verheft de Kunst, die hij het menschdom bood.
Door haar leert elk wat schrandre pennen malen,
Wordt wijsheid, kunst en wetenschap verbreid,
Door haar zweeft men naar Noord- en Zuiderpale
Terwijl ’t verstand wordt hooger opgeleid.

Gij Braven, die de Boekdrukkunst waarderen,
bont KOSTER's kroost de henschheid van uw geest
Opdat uw vreugd hunn’ vreugde moog vermeeren
En luister schenkk' op LAURENS KOSTER s feest, —
Voorstanders en geëerde Kunst-mecenen
Dit nieuwe jaar vermeerdre uw geluk,
Dan gaat ’t ons goed, als wij weêr als voorhenen,
't Bestaan genieten van en door den Druk.
