Dankbetuiging aan beschermheer, eereleden en donateurs

Ziet welken schoonen avond, broeders,
Heeft LAURENS KOSTER ons weêr voorbereid ;
U past die naam, o Menschenvoeders,
Door menschenmin geprikkeld en geleid:
Die naam sluit alle namen in.
Deez’ één alleen
Stemt allen in tot één gezin:
Geen zoo gemeen
Aan menschen, geen
Streelt zóó door broedermin.

De Druk doet zonder druk ons leven,
Maar misdruk is alleen der menschendruk,
De Druk drukt steeds wat ons doet sneven,
Want zij bevordert altijd waar geluk.
Een valsche leus, een valsche kleur,
Hoe hoog voor ’t oog,
en broeder-naam bij gunst of keur
Beloog, bedroog:
De Drukkunst is
Op ’t heil van allen tuk.

Men noeme vrij, die vrij wil heeten,
Je vrijheid past op ied’ren landgenoot;
Hij zij miskend, veracht, versmeten,
Hij zij dan meester, broeder of heloot
W'erkennen geen geheimen kring,
Noch stand in ’t land,
Die niet voor ’t heil van allen zing’,
Noch hand aan hand
Het heil der gansche
Menschheid in zich sloot.

Ja Drukkunst leeft voor alle kasten,
Zoo algemeen als ’t gansche geesten-rijk.
Dank allen, die ons hier verrasten;
Door uwe komst ons gaf een liefde-blijk:
Niet omdat Grootvaêr broeder was,
Maar strijd om vlijt;
Geen leuze-naam komt hier te pas:
En, nijd ten spijt,
Ziet hoe ons feest
Door aller liefde prijk’!

Ja, eensgezind voor menschenzegen
Bragt elk gulhartig hier het zijne bij,
En wie ook hunnen lof verzwegen,
Het hart geniet, — en dat bedoelden zij,
Een dank’bre traan, een luid hoezee !
Beloont, bekroont,
Het weeren van gebrek en wee.
Dáár woont, dáár troont
De Godheid zelv’
In ’t hart der Maatschappij.
