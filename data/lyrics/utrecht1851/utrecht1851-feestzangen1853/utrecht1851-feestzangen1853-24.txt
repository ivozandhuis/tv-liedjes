Feestmarsch

HET BESTUUR,
Voegt u, Zetters! Voegt u, Drukkers!
Binders, voegt u ook daarbij:
Eere-Leden! Dames mede
Dat het KOSTER’s eerkrans zij.
Zing, de geest
KOSTER’s feest.
Alle Leden! voegt u zamen
Ieder zal den marsch beämen:
En voert de Banieren meê
En zingt vrolijk ons Hoezee !

ALGEMEEN KOOR.
Leve KOSTER! Leve brave!
Roem van ’t vijftiende Eeuwgetij!
Zetters! Drukkers! Binders, schaart u,
Eere-Leden ook: daar bij;
Voorwaarts, schaar!
t Tweede jaar
Schenkt ons vriendschap met elkander,
Dat dit blijve; niet verander’,
Wijst uw vrouw of meisje vrij
Op dit tweede jaargetij !

DE VROUWEN.
Welk geluk, aan ons gegeven,
Dat g' als Broeders zijt vereend,
Rampen doen ons minder beven,
Daar g' elkander hulp verleent;
Op dit feest,
Blij van geest,
Laat ons zamen vrolijk juichen
En nu onzen dank betuigen,
Eendragt blijv’ ons steeds op zij
Op dit tweede jaargetij !

ALGEMEEN KOOR.
O, we deelen in de liefde
Van elk deugdzaam huisgezin.
Drukke 't niet, wat dronkaards griefde :
Liefde roept den zegen in,
Op dit feest
Wel het meest.
Laat ons Gode dank betuigen;
Wat dan barsten moge of buigen,
Wij, — we zingen vrolijk, vrij,
Op dit tweede jaargetij.


