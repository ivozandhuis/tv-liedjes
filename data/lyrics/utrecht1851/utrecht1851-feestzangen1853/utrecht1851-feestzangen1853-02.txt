LEVE LAURENS KOSTER.

Eens werd in Haarlems lommer-oord
Een peinzend man gevonden,
Door ’t schoone van het bosch bekoord,
Als engel afgezonden :
De vlugge geest op dezen grond,
Zweeft nu nog over de aarde rond,
Meer snel dan stoom-getuigen :
Die storten vaak in duigen.
Hij zweeft zoo lang de wereld duurt,
Langs ’t veld en over zee,
En voert, schoon hem geen stoker vuurt,
Nog geesten met zich meê,

Schreeuwt jonker Snelvoet: »ruimte daar !
Gij ouden zijt versleten”
Daar tuimelt hij, de kakelaar,
Die, vlug in ’t beter weten,
Het been breekt in een drooge sloot,
Op ouden vloekt en tijdgenoot,
Omdat ze sloten delven.
O! jonker ken u zelven!
Ge waggelt nog op vasten grond,
Dien d’ oude voor u schiep:
Zie ’t lustoord ginds en in het rond,
Dat d’ oude in ’t wezen riep.

Ja, KOSTER, oud is uw gewrocht,
Geen’ mode kon het weeren,
En wat men vond, en wat men zocht,
Ge blijft de jong'ren leeren.
Jaloersch (als steeds) op uwe kunst
Sta FAUST naar voorspraak hier of gunst:
Het mogt hem niet gelukken,
Ge bleeft de God van ’t drukken.
Hij sluip’ in onze diepte neêr;
Maar ’t kruipen baat hem niet;
Noch aanbeveling van Mijn Heer,
Schoon KOSTER ’t nu niet ziet.

Ja, oude, d’ eer bleef gaaf aan U,
Die men U wild’ ontrooven:
We vieren uwe vinding nu.
Wie ons op zijde schoven,
De wereld heeft u regt gedaan,
Al moesten wij vaak achterstaan:
U durven wij het noemen,
Op vinder KOSTER roemen :
En daar uw naam regt Hollandsch luidt,
Als ‘t oude voorgeslacht,
Geen’ letter vreemden tongval duidt,
Zij die ons meer nog acht.
