DE WELKOMST.

HET BESTUUR,
Weest welkom, vrienden! deze naam,
Ons doel bij ’t schoone en goed;
Gezellen! vrouwen zonder blaam,
Uw bijzijn geeft ons moed:

LEDEN.
Geniet met ons naar eer en pligt,
Zoo luidt de Koppertoon,
Genoegen, dat ons werk verligt,
't Schenkt goeden wil zijn loon.

VROUWEN.
Hier zij uw arbeid wel geweerd,
Waar ons de rust bekoort;
Een Nut, dat ’t reine hart begeert,
En geen Genoegen stoort.
Viert ’t Kopperfeest op Stichtschen grond,
En zingt tot KOSTER’s eer!
Zijn roem klinkt eeuwen lang in ’t rond:
Dat niets die toonen keer’!

MANNEN,
Heft aan dan als op eng’lentoon;
Bij ’t welkom, vrouwenschaar !
Uw bijzijn schijnt, der deugd ten loon,
De liefde en vreugd als dáár.
Ja, zuiver zij ons heilgenot,
Der vriendschap toegewijd,
Een voorsmaak van dat hemelsch lot,
Aan maat geboeid noeh tijd.

VROUWEN.
Ja, Eensgezindheid blijv’ uw zang;
En de onze, mannenschaar !
Het Kopperfeest doet jaren lang
Gedenken aan elkaâr.
De vreugd zij niet met gal gemengd;
Maar weg met woest getier !
Geen alsem worde hier geplengd!
Wijk, Tweedragt, ver van hier!

DE EERE-LEDEN,
We stemmen met de zangen in,
Op ongedwongen toon,
Naar eigen smaak, naar eigen zin,
Die welkomst klinkt zoo schoon.

ALGEMEEN KOOR,
We dingen niet naar Goden-taal,
Elk vogel zingt zijn lied,
Hij zij dan musch of nachtegaal,
’t Klinkt wel, wat vreugd ons bied’.
