Leve de drukkunst

Zouden wij deez’ dag niet zingen,
Den dag, aan KOSTER's kunst gewijd?
Geen bange zorg moet ons omringen,
Maar vrolijkheid heerscht wijd en zijd. 

Bescherming werd aan ons geschonken
Van Hem, die, door zijn Vaderhand,
Het heil der drukkers wil ontvonken
In ’t vereenigen van hun stand. 

Een’ eer, aan ons te beurt gevallen,
In ’t tweedejaar van ons bestaan;
Een vuur ontgloeit er in ons allen,
Daar wij ons doel vooruit zien gaan. 

Dat doel is: » Eendragt te beminnen,
Elkander bij te staan in nood,
De Drukkunst boven al te minnen,”
Want zij verschaft ons ’t daaglijks brood. 

Die Kunst schenkt licht aan alle standen,
Zij voedt den geest van groot en klein;
Zij spreidt haar gloed in Muzes wanden,
Gelijk een heldre zonneschijn. 

Een Nederlander werd geboren,
Riep haar te voorschijn in den Hout,
Neen! KOSTER'’s Kunst gaat nooit verloren,
Zij wordt geschat als ’t fijnste goud.

En zou men nu niet vrolijk juichen!
Wij, der Kunst zóó naauw verwant?
De nabuur moet het zelf getuigen:
»De drukkunst kwam uit Nederland.” 

Geen wonder dan dat KOSTER’: knechten
Eenmaal in ’t jaar zoo zijn verblijd,
En hun’ Patroon een eerkroon vlechten,
Zijn vindingrijken geest gewijd.

Wij bieden U dan, waarde Heeren !
On’ welgemeende wenschen aan.
Die Kunst zal Uw geluk vermeêren,
Terwijl wij U ten dienste staan.
