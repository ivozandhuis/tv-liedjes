Aan het bestuur der vereeniging

Bestuurders der Vereeniging: 
Tot Nut en ook Genoegen,
Zij lof en dank van dezen kring,
Waar Vriendschap en Verbroedering
Zich zóó te zamen voegen. 

Het Hoofd van dit zoo waard Bestuur, 
Vol vuur voor elks belangen, 
Is waard dat wij hem, op den duur,
Herkiezen in het nieuw bestuur;
Hem loven onze zangen. 

Gij, Vice-President! zijt waard 
Dat w’ onze zangen wijden 
Aan u, die voor ons word gespaard,
Die soms de tolk voor andren waart,
En hulp in drukke tijden. 

En gij, die immer onvermoeid,
Voor ons bleef Notuleren 
Wiens post van drukte overvloeit,
Die nooit iets nalaat of verknoeit,
Moet elk met dank vereeren. 

Gij, die de gelden op den duur
Voor ons met zorg bewaarde,
Wij brengen u ook in dit uur
Onz’ warmen dank, daar gij met vuur
Voor ons ook renten gaarde.

Komt, Feestgenooten! nu vol vuur,
Ter eer van hen geklonken! 
Lang leev’ het ijvervol Bestuur !
Dat zij ons leiden op den duur,
Als sterren die steeds lonken. 