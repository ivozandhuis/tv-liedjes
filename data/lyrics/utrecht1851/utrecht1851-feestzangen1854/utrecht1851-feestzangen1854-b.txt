Toewijding aan den beschermheer en de eere-leden der typographische vereeniging nut en genoegen.

Zien wij ons met eer bejegend, 
Voelen wij ons rijk gezegend, 
Burgervader ! op dit Feest
Brengen wij met dankbron geest
Blijken, hoe ons hart u huldigt, 
En wat wij u zijn verschuldigd ; 
Doch, geen lied, hoe vurig 't is,
Schetst u onze erkentenis !

Edle Mannen, die het ijvren
Van dees Vriendenkring waardeert,
En met hulp den waarlijk nijvren,
Waar Ge kunt, steeds hoog vereert ;
Wilt ook in dees kleine Zangen,
Zonder kunst ons hart ontvloeid,
Offer van den dank ontvangen,
Waar ons aller borst van gloeit !

Blijft welwillend steeds gedenken
't Heil van dees Vereeniging !
Edlen, blijft uw hulpe schenken
Tot het doel van dezen Kring!
Dan zal telkens, bij 't verjaren
Van het blijde Kopperfeest,
Hart en mond zich dankbaar paren
Met een opgeruimden geest !

