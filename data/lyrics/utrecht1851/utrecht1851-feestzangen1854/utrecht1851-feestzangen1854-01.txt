WELKOMSTGROET.

BESTUUR. 
Weest welkom, Broeders, Vriendenschaar, 
Hier andermaal vereend ! 
Geluk met 't derde Kopperjaar, 
Ons weer op nieuw verleend. 
Wèl hem, die lust tot zingen heeft, 
En daar zijn vreugd in vindt: 
Geen dag heeft bij te lang geleefd, 
Van ons wordt hij bemind.

LEDEN. 
Ons doel is: IJvren voor de Kunst, 
Met vrolijkheid gepaard, 
Daar wij, door 's Hemels milde gunst 
Voor rampen zijn bewaard : 
Dus op dees avond wel het meest 
Past gulle vrolijkheid, 
Wij vieren dan ook blijde feest, 
Van alle zorg bevrijd.

VROUWEN.
Wij stemmen met uw zangtoon in,
Geliefde Broederschaar! 
En wenschen u, verblijd van zin, 
Genoegen met elkaêr. 
Neemt ons gulhartig in uw kring 
Als uw Vriendinnen aan: 
Wij wenschen de VEREENIGING 
Een jaren-lang bestaan.

LEDEN. 
Wij leven in een Vaderland 
Waar Vrijheid woont en Regt, 
En waar geen roekelooze hand 
De Kunst aan banden legt: 
Dat wij dan allen, 't hart verheugd 
Om 't ons geschonken lot, 
Genieten ware Koppervreugd 
En zuiver feestgenot!

ΤΕΖΑΜΕΝ.
Welaan dan, Broeders, viert nu feest,
Op ongedwongen toon! 
Want vrolijk-zijn, met wakkren geest, 
Past iedren Kosters-Zoon! 
Schenkt welgemoed het glas dan vol, 
En klinkt: « Geluk ! » in 't rond; 
Doch niemand raak hier 't hoofd op hol, 
Of mis den vasten grond!
