LEVE DE DRUKKUNST!

„Lang bloeije de Drukkunst!", Vivat! Hoezee! 
Wie Wetenschap minnen, zij zingen dat meê, 
Wier harten ontgloeijen voor vrijheid der pers, 
Die juichen en zingen ook mede dit vers. 
Ja, „Vrijheid der Drukkunst!", wij zweren haar trouw! 
Lang leve zij, met Oranje-Nassau. 
Roept allen, roept vrolijk en luide nu meê : 
Lang leve de Drukkunst! Hoezee! Hoezee! 
[ocr errors]

„Lang bloeije de Drukkunst!", Vivat! Hoezee ! 
Wie Kosters Kroost minnen, zij zingen dat mee, 
Maar wie haar ooit kluister aan boeijen of band, 
Zijn naam zij ten smaad van ons Vaderland, 
Ja, „Vrijheid der Drukkunst!", zij immer de leus, 
Het lied onzer harten, het lied onzer keus. 
Roept allen, roept vrolijk en luide nu meê: 
Lang leve de Drukkunst! Hoezee! Hoezee ! 
