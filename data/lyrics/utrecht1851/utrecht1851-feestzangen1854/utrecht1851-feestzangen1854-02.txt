Welkom

Welkom, Broeders, feestelingen ! 
Meisjes, vrouwen, leden! 
Laat de vreugdebron nu springen
Op het feest van heden:
Vrouwen, uwe kindren 
Zullen u niet hindren; 
Alles zit thans aan den wijn, 
Om vergenoegd te zijn. 

't Derde jaarfeest is gekomen ;
Vreugd en vergenoegen 
Doet nu allen zonder schromen 
Zich te zamen voegen: 
Neemt verheugd den beker, 
't Is gegund, voorzeker; 
Ieder drinkt van eigen geld, 
Daar zijn wij op gesteld. 

Soms ook wordt een tijd geschonken,
Om zich te vermaken ; 
Komt dan, Broeders, nu gedronken! 
Denkt nu aan geen zaken: 
Wij zijn Kosters kindren, 
Niemand zal ons hindren; 
Geld verdienen is de baas, 
Maar drinken ook!, zei Klaas. 

Moeten wij ook daaglijks zwoegen,
Om de beurs te smeren, 
Zaturdag geeft vergenoegen 
Als wij huiswaarts keeren; 
Kindren staan te wachten 
Op de klok van achten: 
„Moeder, daar komt Vader aan, 
Het werken is gedaan!! 

'k Wensch aan vrienden en vriendinnen
Ware liefdebanden; 
Blijft elkander steeds beminnen, 
Als de dierste panden: 
Liefde en Vrienschap tevens 
Vormt het heil des levens; 
Steunen wij dan onderling
Elkaêr in dezen kring.