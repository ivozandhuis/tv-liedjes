EEN KLEINE VONK ONTSTEEKT WEL EEN GROOTEN BRAND.

't Spreekwoord zegt: een grooten brand
Kan één vonk ontsteken ;  
Dit is ook in Nederland 
Zonneklaar gebleken. 
Wordt de vonk niet uitgedoofd, 
't Vuur verspreidt zijn stralen, 
En wij zijn van magt beroofd, 
Om die te bepalen.

Kosters Kunst, zoo schoon en rijk
Voor geheel dees aarde, 
Was in 't eerst een vonk gelijk, 
Van geringe waarde;
Maar zij werd weldra een vlam,
Die zich stout verbreidde, 
En voor die nabij haar kwam, 
Warmte en licht verspreidde.

Zie, hoe Kosters Kunst met kracht
't Lichtpunt heeft geschonken 
Aan ontelbren, in den nacht 
Als van 't graf verzonken! 
't Nageslacht moet aan zijn geest 
Immer dank betoonen, 
Nu men zooveel boeken leest, 
Die ons werken loonen.

Wij, die van dien heldren glans
Milden zegen smaken, 
Voelen van erkentnis thans 
Onze harten blaken. 
't Nut, dat Koster heeft gesticht, 
Meldt dit Feest vol luister! 
Juicht dan, 't eens ontstoken licht 
Wordt toch nooit weer duister!
