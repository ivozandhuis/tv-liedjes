KOSTERS GEEST.

Wie op dit Feest niet vrolijk zingt, 
Is nimmer waard, een feest te vieren; 
Hier wordt men door de vreugd omringd, 
Hier ziet men Kosters vinding sieren; 
Hier treft men Vrienden, Gasten aan, 
Die allen op dit Feest behooren ; 
Hier, van de daagsche zorg ontdaan, 
Zal niets de vrolijkheid verstoren.

Sloeg Koster nu nog eens een blik 
Op al het schoon van deze dagen,
Hij werd vervuld met bangen schrik, 
Hij zou zich aan geen Smoutje wagen.
„Is dat de Kunst, die ik eens schiep?"
Was wis zijn vraag: „wáár moet dat henen ?
„De Druk, dien ik in ’t leven riep,
„Is in dees tijd geheel verdwenen !"

„Waar is die schoone Lettersoort, 
„Waar is mijn houten Pers gebleven,
„Waarop ik binnen Haarlems poort 
„Den Godsdienstspieghel. bragt in 't leven? 
„Geen enkel spoor bestaat er meer, 
„De tijd heeft heel mijn vlijt verslonden, 
„En toch, nog geeft men mij steeds de eer, 
„Dat ik dien Druk heb uitgevonden !

Ja, Koster! Vader Koster, ja! 
Door u ontstond het tweede leven;
Het Neêrlandsch kroost zal vroeg en spâ, 
Aan U-alléén al de eere geven !
Want kent ge ook soms uw Kunst niet meer, 
Gij hebt toch d'eersten grond doen rijzen,
Waarop een Tempel Haarlems 
Eer Voor de eeuwigheid zal hooren prijzen.
