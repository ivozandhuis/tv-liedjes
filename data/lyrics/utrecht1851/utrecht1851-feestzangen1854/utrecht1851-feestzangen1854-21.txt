DRINKLIED.

Laat ons juichen! laat ons schenken!
Zingen we elk een vrolijk lied ; 
Laat ons aan 't genoegen denken, 
Dat dit Feest ons heden biedt ! 
Vult het glas,
Drinkt het rasch ! 
Vult, ja spoedig weêr uw glazen, 
Zingt en springt, doch zonder razen, 
Zingt, en drinkt een beker wijn, 
Daar wij toch geen Turken zijn. 

Laat ons jublen ! laat ons klinken!
Onder 't zingen van ons lied ! 
En elkaêrs gezondheid drinken, 
Want de droefheid voegt ons niet ! 
Zingt verheugd !
't Is hier vreugd! 
Vreugde, wordt ons hier gegeven, 
Daar wij allen fiks in ’t leven, 
En, bij 't plengen van den wijn, 
Zeker in geen doodkist zijn. 

Laat ons minnen ! laat ons lieven !
Vrouwen, Meisjes, Liefde en Wijn! 
Laat ons stil een kusje dieven, 
Één? Neen, liever een douzijn! 
Kust maar vrij, 
Zingt er bij! 
Lieve Vrouwtjes! hartgodinnen! 
Onder 't zingen, onder 't minnen, 
Kus ik u, bij dit glas wijn, 
Niemand wil er Paus voor zijn. 

Nog eens kussen, nog eens klinken,
Want bij Vrouwtjes en bij Wijn 
Doet de vreugde de oogen blinken, 
En toch blijft elks harte rein. 
Liefde en Wijn
Doet ons zijn! 
Liefde blijf de leus van ’t leven, 
Tot wij onzen doodsnik geven. 
Lieve Vrouwtjes, geurge Wijn 
Doen ons in een hemel zijn! 
