FEEST-MARSCH.

MANNEN.
WIJZE: Mijnheer Gordon is een brave kapitein. 

Komt, Feestgenooten, sluit u paar aan paar! 
Wek ons geen krijg noch Kenau's krijsgebaar, 
Brom ons geen dondrend voorwaarts in het oor, 
Te ruw voor 't vrouwlijk kiesch en fijn gehoor! 
De baan is klaar,
Kom, Vrouwenschaar, 
En nadren wij den edlen Held van 't jaar. 

VROUWEN.
WIJZE: Marcheren, marcheren.

Marcheren, marcheren wij zoo naar Kosters Beeld, 
Wij danken in klanken, voor de eer ons toebedeeld, 
Voor 't heil, gebragt in ons gezin,
't Riep ons als dankgenooten in : 
Marcheren, marcheren wij zoo naar Kosters Beeld,

ΜΑΝΝΕΝ.
Daar staat de man als brave kapitein ; 
Zijn roem duurt eeuwig voort bij groot en klein : 
Hij voerde letterhelden moedig aan, 
En opende ons voorlang de gloriebaan, 
En, trouw in nood,
Gaf hij ons brood 
En zorgt voor ons en de onzen na den dood. 

VROUWEN.
We zingen en dingen naar de eer om Hem-alleen; 
U nader, o Vader, slaakt niemand klaaggeween:
Uw Feest, door menschenmin geleid,
Wekt niets dan vreugd en dankbaarheid ! 
We zingen in kringen en dansen om u heen.

MANNEN.
Ja, Vader, 't heil, dat ons uw Vinding wrocht, 
Wordt door geen bloed, noch wond bij wond gekocht; 
We drukken, ja, maar zonder leed noch druk : 
De Drukkunst schenkt ons allen 't hoogst geluk ! 
Heb, Vader, dank!
Jenever-drank 
Ontsiert niet onzen feest- en jubelklank. 

VROUWEN.
Ha! ha! wat klinkt dat lied ons dubbel schoon ! 
't Stemt hooger nog der vrouwen blijden toon; 
't Boeit naauwer nog aan ons den braven man 
Die zóó zijn huisgezin beminnen kan : 
Zijn huis en haard
Zijn Koster waard, 
En 't lied klinkt als een hemelsch Vrede op aard' !

ALGEMEEN KOOR.
Met dezen toon, met dezen blijden zang 
Gaat nu gepaard het davrend, Leve lang ! » 
Ja, leve hij, die zóó den Vader eert, 
Die rust en welvaart in 't gezin vermeert. 
Komt, zit nu neêr
En dankt voor de eer! 
ô Zien we ons vaak op Kosters Feesttijd weêr.
