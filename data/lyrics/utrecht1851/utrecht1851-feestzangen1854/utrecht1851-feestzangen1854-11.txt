KOSTERS VINDING HERDACHT.

Komt, Broeders! waarde Kunstgenooten!
Komt, zingen wij, verheugd van geest; 
Wij toch, uit Neêrlandsch bloed gesproten,
Wij vieren vrolijk Kopperfeest!

Laat vrij nu de bokalen klinken,
Ter eer van 't Feest, bij 't derde jaar, 
En wilt op 't schoon Verbond thans drinken 
Van deze blijde Koster-schaar!

Ja, 't is een vreugd, daar wij op roemen,
Die Koster heeft voor ons beschikt! 
Wij mogen ons zijn kindren noemen, 
Die wandlen in zijn vindings-licht!

Schoon vreemden ons dien vond benijden,
Op Hollands grond zag Hij het licht; 
Der vinding, die we onze offers wijden, 
Zij dan een Eerezuil gesticht!

Ja, Haarlem, in uw oude wallen
Is 't zaad der Kunst eens neêrgelegd; 
Laat dan uw juichtoon vrolijk schallen, 
Gij, gij-alleen hebt volle regt!

Heil, heil dus allen, door wier pogen
De Boekdrukkunst haar glans vermeêrt; 
Heil ben, die 't Kopperfeest verhoogen, 
Heil elk, die Nut en Vreugd vereert!
