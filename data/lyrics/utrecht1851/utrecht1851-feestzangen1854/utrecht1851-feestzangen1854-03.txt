HULDE AAN DEN BESCHERMHEER.

Ter eer van hem, die, dag en nacht
Voor elks belang blijft waken, 
Is 't, dat de borst ons overvloeit, 
Door dankbaarheid geheel ontgloeid: 
O, wilt dien dank niet laken.

Heil, Burgervader, driewerf heil!
Dit wenschen Kosters Zonen, 
U, wie op nieuw een Ridderband 
Geschonken werd door 's Vorsten hand, 
Om zóó uw zorg te kroonen.

Dat 's Hemels gunst uw schreden rigt!
Daar willen wij op klinken; 
Nooit tane uw heilzon hier op aard, 
Uw leven blijf nog lang gespaard ! 
Daar willen wij op drinken.

Nog eens: ontvang den warmen dank
Van Laurens Kosters Zonen ; 
Blijf aan het hoofd van dezen Kring, 
Nog jaren lang, tot zegening, 
Ons gunstig u betoonen.
