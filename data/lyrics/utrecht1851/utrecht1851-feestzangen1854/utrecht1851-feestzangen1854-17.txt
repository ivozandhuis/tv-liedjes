DE TYPOGRAPHISCHE LEDEN

De glazen bij, en een-twee-drie!
Schenkt in ! Een rustpunt daar. 
Vat aan, maar (in parenthesi) 
Houdt mond en stemmen klaar! 
Zingt luid hoezee! op 't Kopperfeest: 
Twee punten: want met hart en geest 
Bedenke een ieder, wat hij zing, 
Vóór 't in zijne adren dring. 

Schrap af wat dring'; 't beding er bij,
(Schoon men geen teugen telt) 
Dat elke teug een jaar-wensch zij, 
En vraagt men, wien het geldt ? 
Zet na dat vraagpunt: iedren man, 
Die hartlijk met ons wenschen kan.... 
Den President en alle Leên: 
Trekt, Leden, zoo tot één! 

Tot één: want immers Broederschap
Vereenigt Heer en Knecht. 
't Ga met ons werk dan druk of slap, 
Houdt steeds de roeren regt. 
Drinkt uit in ééns, schei't woord toch niet, 
Zoo lang men nog Syllaben ziet ! 
Drinkt uit, en zingt op schrift en druk, 
Ons heil en ons geluk. 

Correctie! of de laatste dronk
Vliegt over 't komma heen:
Nog eens: is soms de lust van honk,
[Zwerft niet af en behoudt den moed als Koster : 
honk t'huis, lust op de Drukkerij.]
Trekt lust en honk van één, 
En spreekt Patroon of Broeder aan, 
Maar, laat bij druk geen punctum staan: 
Leeft vrolijk als een trippeldicht, 
Dat voor geen treurzang zwicht. 
