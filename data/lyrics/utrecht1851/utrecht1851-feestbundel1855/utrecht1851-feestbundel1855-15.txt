Zingen en drinken

Broeders! laat de feestnap klinken ,
Heffen wij nog eenmaal aan;
Reeds van ouds toch zag men ’t drinken
Met het zingen zamen gaan.
Sleutels, die den toon bepalen,
Zijn in tijd van nood wel goed,
Maar 't is ’t klinken der bokalen
Dat het zuiverst stemmen doet !

Wordt ons tusschen keel en longen
Niet een naauw verband verklaard ?
Dus gedronken en gezongen,
En de harmony bewaard;
Ja, die beide schoone dingen
Moeten steeds verbonden zijn,
Wat waar’ drinken zonder zingen ?
Wat waar’ zingen zonder wijn ?
