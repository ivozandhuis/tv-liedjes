GEZELLIGHEIDSLIED.

Steeds bloeije de Drukpers,
Hier, op Amstels vrijen grond! 
Zij spreide haar stralen 
Heel ons Neêrland rond! 

Dat elk in dezen broederkring 
Bestendig haar ter eere zing', 
En altijd, vrolijk, wel tevree, 
Haar nutten invloed roeme! 
Steeds bloeije, enz.

Wij streven krachtvol naar het doel, 
En de eendragt regelt ons gevoel, 
Geen poging valt ons ooit te zwaar, 
Die tot verbeetring diene. 
Steeds bloeije, enz.

Elk onzer kenne en doe zijn pligt, 
Daar één belang deez' taak verligt: 
Der broederliefde een offer biên, 
Die deugd noch rede wraken. 
Steeds bloeije, enz.

De liefde, die ons hart doorgloeit, 
Houde onze harten zaamgeboeid, 
Geen kwelling wone in onze borst, 
De deugd besture elks schreden. 
Steeds bloeije, enz.

Onordlijkheid, onreine lust, 
Die 't vuur der reine vreugde bluscht, 
Onmatigheid, noch twistzucht vindt 
Ooit toegang in ons middeu. 
Steeds bloeije, enz.

Blik neêr, o Vader Coster, daal' 
Uw oog op ons, dat liefdrijk straal?! 
Hier, waar de broederliefde woont, 
Ziet ge u naar waarde eeren. 
Steeds bloeije, enz.

Zij blijv' des levens schoonste band ! 
Slaat, broedren! trouwvol hand in hand, 
Zoo streeft men vast, zoo streeft men zaam, 
Tot heil van Costers zonen! 
Steeds bloeije, enz. 

