Ter eere der verlichting

Toen ’t menschdom nog in ’t duister lag,
Was heersch- en dweepzucht aan t gezag,
Aan priestermagt geklonken.
De wetenschap van glans beroofd,
En ’t vuur der waarheid uitgedoofd,
Tot op de laatste vonken.

Toen zag de liefdrijke Opperheer,
Op 't diep vernederd menschdom neêr,
Met liefde en mededoogen.
Hij, voor wien alles buigt en „wicht,
Sprak voor de tweede maal: „’t zij licht!"
De nevelen vervlogen.

Toen werd geboren Lourens zoon
Hij mogt, der duisternis ten hoon,
De Boekdrukkunst hier stichten.
Zijn vinding, die zoo heilrijk is,
Verdreef allengs de duisternis
En deed de domheid zwichten.

Zij werd van lieverlede een rots,
Die 't allerhevigst golfgeklots
Der stormen kon trotseren.
Brengt hem dan, die onz’ schutsheer is,
Daarvoor uw dankbre erkentenis,
Hij toch mogt triomferen.
