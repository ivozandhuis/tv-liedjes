Opwekkings-lied

Ten rij, ten rij, verheugde broederscharen!
Het Io galmt weêr binnen deze muur’!
Heft aan het lied en wilt slechts vreugde gaêren!
Deez blijde stond zet aller borst in vuur.
De toon der vreugd moge aller hart geerdringen,
Elk vier’ dit uur met opgetogen geest!
Triomf! dat wij vereend weêr mogen zingen
Op dit ons vierde jaarlijksch vreugdefeest.

Deez broederband steunt ons in ’t aardsche leven,
Verheft den geest en bindt ons onderling.
Komt huldigt haar, zij blijv’ steeds hoog verheven,
Nederlands Pers, een ware vriendenkring.
Dat wij voortaan steeds blijken daarvan geven,
Gewijd aan trouw, aan broederliefde en pligt,
Dat geeft genot, dat geeft eendragtlijk streven.
Elks blik zij daarom steeds daarheên gerigt.

Heil dan het lid, wien zulke deugden sieren!
Spaar, spaar hem lang, o Schepper van ’t Heelal!
Elks hart verheft zich bij dat feesttijd vieren;
En strekt tot heil van Drukpers’ ledental!
En mogt het graf aan haar een lid ontrukken,
Zij vindt weldra dat grievend leed vergoed:
Een ander telg doet nieuwe vruchten plukken
Voor 't schoon verbond, gevloeid uit Costers bloed
