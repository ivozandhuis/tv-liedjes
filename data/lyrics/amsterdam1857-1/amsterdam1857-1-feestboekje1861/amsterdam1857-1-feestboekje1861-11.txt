Tot erkentenis aan de werkende leden

Wel sakkerloot, dat heet eerst spelen,
Zij hebben wel hun best gedaan
Wij hadden ons niet te vervelen,
Neen zagen het met blijdschap aan.

Men speelt hier niet om eigen voordeel,
Maar tot genoegen onderling
Bedenkt dit wel en schort uw oordeel
Dit geeft ambitie voor deez’ kring.

Wij mogen dan ook niet verzaken,
Hun dank te brengen naar behoor,
Komt laat hun dan ’t genoegen smaken,
En zegt hun nogmaals dank daarvoor,

Terwijl wij ons hier mogten laven
Aan wijn en punsch, die ’t hart ontgloeit,
Toen hebben zij, die Typographen,
Door spel en zang ons steeds geboeid.

Komt, broeders! komt, laat ons dan drinken
Op hun zoo onmiskenbare eer,
En Ee men zoo het glas mag klinken,
Voorzeker wenschen zij niets meer.

Komt, nu nog eens het glas geheven,
Komt, juichen wij met vol gemoed :
Lang moge Neérlands Drukpers leven !
Dan gaat het ons bestendig goed.


