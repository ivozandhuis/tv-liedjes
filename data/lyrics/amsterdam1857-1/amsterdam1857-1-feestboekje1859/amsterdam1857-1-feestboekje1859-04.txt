Aan de banier

Hier ìn de Nederlanden
Viert men met blijden geest,
Dat t davert langs de wanden,
Het Koppermaandagsfeest.
En gij, Banier! moogt prijken,
Zoo prachtig en zoo schoon,
Niet uit de hand der rijken,
Maar uit ons eigen loon.
Zie, ieder schaart zich om haar heên,
Roemt en prijst haar hooge waarde,
Juicht reeds in het blij verschiet,
Dat ze ons door de eendragt biedt.

Ja, juicht haar blijde tegen
Zingt allen haren lof;
Zij spelt aan ieder zegen,
Zij ze ook van nietig stof,
Want zij toch brengt ons zamen
Tot een zoo heilig doel;
Wie zou dit miet beamen?
Wie kent niet dit gevoel?
Komt, zingt dan haren roem en eer
Broeders! hier te zaam vergaderd,
Zij brengt heil en zegen aan,
Voert ons op een schoone baan.

Banier! blijf, heilrijk blinken,
Tot ’t laatste nageslacht :
Uw naam moge immer, klinken,
Hij word’ met vreugd herdacht.
En zweren wij haar trouwe,
Dan, wat ook wisslen moog ,
Zal ’t nakroost haar aanschouwen,
Als onzen zegeboog.
Komt, zweren wij haar allen trouw,
Broeders! hier te zaam vergaderd,
Zij toch wijst op 't edel spoor,
Zij gaat ons in ’t goede voor.

Elkaêr de hand gegeven,
Tot ons zoo schoon verbond,

Dan zal ons vak herleven,
Tot eer van Neêrlands grond,
En wars van nijd en afgunst,
Zij vriendschap warm gevoeld,
En de eer van Neêrlands drukkunst
Zij steeds door elk bedoeld.
Komt, drukt elkäêr nogmaals de hand;
Broeders! hier te zaam vergaderd,
Volgt elkaêr op ’t edel spoor.
En banier, ga gij steeds voor!
