Matigheid

Komt, laat den beker gaan in ’t rond,
Dat ’s nog een oude trant,
O ja, hij ga van mond tot mond;
Hij ga van hand tot hand;
Elk schenke er veel of weinig in,
En volg geheel zijn eigen zin,
Zijn zin, zijn zin, zijn zin.

Wie onzer wenscht niet vrij te zijn,
Wie haat geen dwinglandij?
Dat elk dan, in ’t gebruik van wijn,
Volstrekt zijn meester zij;
Ja, niemand dringe een ander op,
Het drinken van een enklen drop,
Een drop, een drop, een drop.

Deez’ heeft een glaasje vijf of zes,
Meer niet, tot vreugd van doen,
Ben ander veel meer dan een flesch,
En houdt toch zijn fatsoen;
De vrijheid, die elk hart verheugt,
Werkt hier ook mede tot de vreugd,
De vreugd, de vreugd, de vreugd.

Zoo ga straks ieder wel ter been,
Ja, zoo gezond en frisch,
Straks weder naar zijn woning hen,
Als hij gekomen is;
Maar nog meer opgeruimd van geest,
Verkwikt, vervrolijkt door dit feest,
Dit feest, dit feest, dit feest.

Elk gast sta met een heldren kop,
Volkomen uitgerust,
Bij tijds weêr van zijn leger op
En werk’ met nieuwen lust,
En zegge in zijn verheugd gemoed:
„Dat feest van Coster deed mij goed,
Mij goed, mij goed, mij goed.”

Ja zelfs, indien het al moest zijn,
Dat men den dag daaraan,
Bij ’t vrolijk schuimen van den wijn,
Op nieuw ter feest kon gaan;
Zij elk van ons daartoe in staat;
Want ieder kende en hield zijn maat,
Zijn maat, zijn maat, zijn maat.
