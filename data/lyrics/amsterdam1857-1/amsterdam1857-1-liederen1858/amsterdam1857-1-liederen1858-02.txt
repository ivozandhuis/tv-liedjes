Feestzang

Gij die u Typographen noemt
En daarop als een voorregt roemt ,
Nu is het tijd te toonen, 
Dat orde en wet en eendragtszin,
Die steunsels van onz’ Vereeniging,
Steeds in ons midden wonen.

Daarom wie thans met goed fatsoen,
Voor Kosters kring zijn pligt wil doen ,
Kan onze taak verlichten, 
Door met een warm en rein gevoel,
Ons te helpen aan een eervol doel,
In onzen kring te stichten.

Maar die op ’t woord van bijdragt beeft ,
En dit voor een Banier niet geeft,
Als ’t voorwerp van ons streven.
Worde nog met ijver voor de zaak,
Verlichter van deez’ groote taak ,
Door zucht tot roem gedreven.

Die roem worde eens door elk herdacht ,
Ja zelfs tot ’t late nageslacht,
Nog eens door elk geprezen.
Zijn naam blijft na zijn dood op aard ,
Bij ons in d’Album steeds bewaard ,
En daardoor eer bewezen.
