Heft aan het lied! de vreugde leev’!
Vivat! kom laat ons zingen !
Dat hier ’t genoegen om ons zweev’ !
En bloemen ons omringen;
Het is ’t GEZELLIGE VERKEER,
Dat ons dit tweede feest vereer.

Heft aan het lied! vivat de vreugd !
Vivat! kom laat ons zingen,
Rijs op, o zang! hef aan, o jeugd !
Laat het uw ziel doordringen;
Het is de gulle vrolijkheid,
Die op ons voetpad rozen spreidt.

Snel nu o tijd! rolt stonden voort,
Laat ’t klokgeslag staag brommen,
Geen nacht’lijk uur dat ons thans stoort,
Geen zorg doe ’t lied verstommen,
Wie zegt ons ’t uurtje dat ons scheidt?
Is vrienden onze vrolijkheid.