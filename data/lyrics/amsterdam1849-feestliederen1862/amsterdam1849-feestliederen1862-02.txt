Welkom, vrienden! kunstgenooten !
Op dit vrolijk Kopperfeest,
Wilt 't genoegen weer vergrooten,
Door een opgeruimden geest!
Eens in ’t jaar,
Komt het maar;
Wilt dus nu de zorg verbannen,
Vrolijk eens de geest ontspannen,
Elk ontboezemt hart en mond
Welkom, welkom, dezen stond !

Welkom, welkom, broeders! vrinden:
Nu gij hier weer zijt vergaard,
Met uw vrouwen en beminden,
Feestlijk in deez’ zaal geschaard;
Blij van geest,
Op dit feest,
Zijn wij heden opgekomen,
Wilt uw vreugde niet betoomen,
Opgeruimd van hart en geest,
Viert men 't Koppermaandagfeest.

Nogmaals, welkom, feestelingen!
In Frascati’s schoone zaal,
Wilt er lustig rond in springen,
Viert er feest nog menigmaal ;
Juicht en zingt,
Danst en springt,
Vrij tot aan den dag van morgen,
Denkt nu: » weg met alle zorgen;”
Viert met opgeruimden geest,
Jaren nog het Kopperfeest. :
