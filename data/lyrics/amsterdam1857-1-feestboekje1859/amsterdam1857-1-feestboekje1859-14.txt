Slotzang

Wien Costers bloed in de aadren vloeit,
Van vreemde smet ontdaan,
Wien voor zijn kunst het harte gloeit,
Heff’ nog eens vrolijk aan;
Dat, bij elk volgend Kopperfeest,
Men ook geen vreugde spaar’;
Die vreugde is thans twee jaar geweest,
Keer’ zij nog menig jaar!

Gedenken wij steeds aan dien dag,
Dien glorierijken stond,
Toen Costers kunst de wereld zag,
Die nooit volprezen vond.
Komt, zingen wij, verrukt van geest,
Nog eens tot LAURENS eer,
Zij ’t ook tot sluiting van dit feest,
't Verhoogt de vreugd nog meer.

En thans is ’t uur van scheiden daar,
Genoten is het feest,
Wij waren vrolijk bij elkaêr,
Eenstemmig was de geest. —
Vaartwel dan, eedle vriendenrij,
O Typographenstoet !
Een feest brengt slechts één droefheid bij:
Dat men weêr scheiden moet.
