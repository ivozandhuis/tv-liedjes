Welkomstlied

Welkom, vrienden, kunstgenooten,
Zingen wij een vrolijk lied,
Komt, nu van het feest genoten
Dat men ons zoo hartlijk biedt.
Niet bedeesd,
't Is nu feest,
Weg dan ook met alle zorgen,
Laat die voor den dag van morgen,
Komt, verheft nu vrij den geest,
Op ’t echt Typographisch feest.

Maar in eendragt moet het wezen,
Eendragt is de beste band,
Ja, dan heeft men niets te vreezen,
Zij vereenige onzen stand.
Drink dien stand,
Kunstverwant !
Edel, schoon en nuttig tevens,
Voegt hij het vermaak daarnevens,
Komt, verheft nu vrij den geest,
Op ’t echt Typographisch feest.

Men behoeft niet stil te wezen;
Doch wie knort of is brutaal,
Die heeft alles hier te vreezen,
Ja, dat hem de drommel haal!
Geen geknor!
Geen gemor !
Laat ons liever vrolijk klinken,
Op ons aller heil eens drinken,
Dat men zing’ van allen kant:
Leev’ de Pers VAN NEDERLAND!
