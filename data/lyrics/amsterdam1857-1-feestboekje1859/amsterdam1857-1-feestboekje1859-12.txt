Aan de drukkunst

Hemelzegen! eedle drukkunst,
Aan ons allen dier en waard,
Die door uwe milde stralen
Licht en leven schenkt aan de aard,
Zeg me eens, schoone hemelgave,
Die het gansch heelal verblijdt,
Waarom gij uw trouwe helpers
Hier niet meer ten zegen zijt?

Zou ’t ook wezen, dat ge, o eedle,
Bij het lenigen van 't leed
Van zoo menig armen lijder,
Eigen helpers gansch vergeet?
O, dan moet ik ’t u eens zeggen
(Bare ’t u ook zielsverdriet):
Dat, zoo ook de kunst moog’ bloeijen,
Ons bestaan, ach, ’t bloeit zoo niet. 

Hemelbode! die gansch ’t mensehdom
Met uw reinen glans omzweeft,
Ach, ’t is waar, dat ge uw trawanten
Doornen, maar geen rozen geeft;
Immers, wat men moog’ beweren,
Dat ge aan allen vreugde schenkt,
Och, geloof ’t niet, want de zetter
Wordt met alsem slechts gedrenkt.

Heilgodinne, wij beloven
Immer u getrouw te zijn,
Maar verhoor dan slechts deez’ bede:
Schenk ons dezen avond wijn,
En laat ons dan, arme zwelgers,
Rustloos werkzaam voor de kunst,
Ook nog eenmaal, zij ’t ook spoedig, 
Ruimer deelen in uw gunst! pant
