Banierlied

Wat vlag is ’t die men hier ontrolt?
Geldt ‘t oproer, strijd of moord, —
Dat vlammend vuur dat voorwaarts holt,
Naar zucht, noch smeeken hoort;
Drijft lust tot roof naar and'ren goed
Den werkman hier ook aan?
Is Republiek of vrijheidsgloed
Geschaard om deze vaan?

Geen oproerkreet zij onze leuz’,
In ’t dierbaar Nederland.
Voor ‘t brood te werken blijft de keuz’,
Tot roem van onzen stand.
Slechts broederhulp en vriendschapsmin
Is ‘topschrift der Banier;
De echte Typographen zin
Die kenmerkt zich thans hier,

God geev’ dat waar dit vaandel blink’
Steeds ware vriendschap woon’;
Dat vijandschap in 't niet verzink’
Dat broederschap het kroon’;
Brengt dank aan Gevers in deez’ stond,
De steun van dezen kring;
Zij leven lang! voor ons verbond,
Leev’ de Vereeniging!
