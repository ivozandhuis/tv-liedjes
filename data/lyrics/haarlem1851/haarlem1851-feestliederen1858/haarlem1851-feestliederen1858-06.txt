Drinklied

Welkom, Vrienden feestgenooten ;
Welkom hier in deze Zaal!
Nu van ganscher hart genoten
Nog eens welkom al te maal!
Vier blij van geest
Dit Kopperfeest ;
Dan zal alles vreugd’ hier wezen ;
Blijdschap uit het oog te lezen!
Wie niet opgeruimd hier is
Is een pruiler zeer gewis.

Komt, de glazen vol geschonken,
Opgevat en in de hand,
Op elks welzijn nu gedronken,
En de welvaart onzer stand.
Zingt nu blij,
Juicht nu vrij,
Ieder vindt hier steeds behagen,
Vrolijk wezen, niet te klagen!
Wie vol vreugde hier niet is
Is een pruiler zeer gewis.

Weér de glazen vol geschonken,
Daar het heden feestdag is;
De gezondheid ook gedronken
Van haar, die ons dierbaar is.
Leven zij,
Altijd bij, 
Steeds bevrijd van zorg en smarte,
Is de wensch van aller harte;
Wie niet instemt met dien wensch,
Hij is geen wellevend mensch.
