Hoezee! daar is de Feestdag weêr!
Reeds lang verbeid door allen;
Elk zet zich met zijn dierbre neêr;
't Muziek hoort men reeds schallen;
't Is Costers eer, 't is Costers eer,
Die onze vreugde hier vermeêr’. 

Hoezee! 't is feest! hoezee! 't is feest!
't Is feestdag voor ons allen;
Men viert thans opgeruimd van geest,
Hier binnen Haarlems wallen,
Een feest aan drukkers toegewijd,
Tot Nut en tot Gezelligheid. 
