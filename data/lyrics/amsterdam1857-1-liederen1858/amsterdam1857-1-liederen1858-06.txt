Op de uitvinding

Als alles snoeft en prat op eerlauwrieren ,
Zijn’ kunst verheft op 't' late nageslacht ;
Voorwaar dan zal de Drukkunst zegevieren ,
Door haar is heil aan ’t menschdom toegebragt.
Zij is het die, wat ook de laagheid doeme ,
Als men een Faust, als vinder dezer kunst,
Of zelfs de faam een Guttenberg ook noeme ;
Weg met die taal: aan Koster hoort die gunst!

Het alziend oog zag, van zijn troon verheven
Met vaderblik op dierbaar Nederland,
En deed uit haar die Kunst te voorschijn streven :
Dit pronkjuweel des wijzen Scheppers hand.
't Is billijk dus, dat wij dien roem verhoogen
En ’t jublend lied, gestemd op hoogen toon
Verheffen, zelfs, tot aan des Hemels bogen,
Tot Haarlems lof, en haar doorluchte zoon.