Welkomstlied

Welkom, vrienden, allen,
Welkom op dit jaarlijksch feest,
Mogt het u bevallen,
Zijt dan blij van geest.
Waar vindt gij naauwer vriendschapsband,
Dan bij den Typographenstand,
Zoo veelomvattend en zoo schoon,
Zoo rijk in nuttigheden?
Welkom, vrienden, allen, enz.

Welkom, eedle zonen,
Welkom op dit heuglijk feest,
Wilt de vreugde kroornen
Door een milden geest.
Deez dag herinnert ons den stond,
Waarop de Drukkunst werd gegrond;
Het licht, dat toen is opgegaan,
Heeft onzen geest veredeld.
Welkom, eedle zonen, enz.

Welkom, kunstgenooten,
Welkom op deez’ vreugdedag,
Wilt het feest vergrooten,
Door scherts en gelach.
Het is nu voor de vierde maal,
Dat we in een welversierde zaal,
Bij ’t drinken van een glaasje wijn,
Elkander trouw beloven,
Welkom, kunstgenooten , enz.

Welkom, broeders, leden !
Nog eens welkom op dit feest,
Viert het feest van heden
Allen een van geest.
Dan zien wij eens dat grootsch gebouw,
Tot loon voor onze zorg en trouw;
Gevestigd, hecht en sterk genoeg,
Om de eeuwen te verduren.
Welkom, broeders, leden, enz.