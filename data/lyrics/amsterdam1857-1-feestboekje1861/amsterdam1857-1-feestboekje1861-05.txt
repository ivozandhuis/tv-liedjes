Feestzang

Komt, vrienden, op deez Kopperpret,
Moet ieder lid — zoo hoort het net —
Een vrolijk liedje zingen.
’t Is immers voor ons ’t jaarlijksch feest,
Bij GRADER, waar ’t eens is geweest,
Dat zijn geen vreemde dingen.

Komt aan dan, vrienden, geen gedraal ,
Weest vrolijk zamen in deez’ zaal,
En ordlijk tot den morgen.
Dat het ons hier aan niets ontbreekt,
Is iets dat als van zelven spreekt,
Laat Grader daarvoor zorgen.

Dat ieder zich dan regt vermaak’,
Dat is toch ’t doel der ware zaak
Voor ouden en voor jongen.
Hier wisselt ’t een het andere af,
De nacht vervliegt als ín een draf
Met dansen en met springen.

„Drie versjes heb ik nu al uit;
Doch vóórdat ik hiermeê besluit,
Wil ik nog eens proberen.
Breng eerst wat punsch en zoet gebak,
En ook wat krul- of baai-tabak;
Wij leven thans als heeren.

Kom Jan, kom Kees, kom Battekee,
Kom spoed u, breng ’t gevraagde mee,
En zorg niets te vergeten.
’t Zou voor uw baas geen voordeel zijn,
Zoo ge ons liet wachten op den wijn,
Of zoo men iets wil eten.

’t Orchest zal, hoop ik, op deez pret,
Zijn best wel doen, — ik zeg ’t maar net —
Ons trouw hier te amuseren.
’t Zij voor ’t tooneel of bij den dans,
Door een francaise of wel een wals,
Dan blijven wij hen eeren.

't Is feest! ’t is feest! ’t is feest! voorwaar,
En jammer dat het eens in ’t jaar
En niet komt alle weken.
Doch dat zou ook wat schielijk zijn,
En brengen duurte in punsch of wijn,
Ook was men ras bezweken.

Welaan, omdat het eens in t jaar
Gevierd wordt — en de dag is daar,
Moet niets de vreugde hindren.
Komt, zingt dan zamen op dit feest,
Dan ziet nog LAURENS COSTERS geest
Met blijdschap op zijn kindren!

Nog eens, op aller waar geluk!
Dat ieder leve vrij van druk,
Behalve Typographen,
Want wij bestaan toch door den druk,
En scheppen daaruit ons geluk,
Door Costers goede gaven,

Nu gaat de beurt een ander aan,
Daar ik het mijne heb gedaan,
Zoo goed als naar vermogen;
Heb ik misschien wat veel gezegd,
Breng mij dat morgen dan teregt
Dit houd ik steeds voor oogen.

