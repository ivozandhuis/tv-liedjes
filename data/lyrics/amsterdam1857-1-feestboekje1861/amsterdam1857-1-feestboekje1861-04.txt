Opwekking tot eendragtige feestvreugde

Komt nu, Typographenschaar ,
Wilt u zaam verblijden,
Juicht vereend, het feest is daar,
Dat we elkander wijden;
Laat nu elk verheugd van geest,
Op dit jaarlijksch vreugdefeest,
De eendragt doen herleven,
Dit zij ons aller streven.

Was in ‘t afgeloopen jaar
Eendragt soms aan 't kwijnen,
Thans geen vrees meer voor gevaar,
Vredeszon zal schijnen ;
Maar dan morren aan een kant,
Reikt elkaêr de Broederhand,
Als echte Costers zonen
Moet eendragt bij ons wonen.

Komt dan, Vrienden, wie ge ook zijt,
Drukkers, binders, zetters,
En die u hebt toegewijd
Aan ’t gieten van letters,
Viert nu feest met waar gevoel,
Zij beschaving steeds ons doel,
Dat ieder onzer toone
Wat geest dat in hem wone.

Blijv’ de Typographenstand
Onder ons steeds bloeijen,
En een eedle broederband
Doe diens welvaart groeijen;
Wat hem dan ook overkoom’
('t Spruitje wordt na storm een boom),
Niets kan hem ondermijnen,
Zijn licht zal blijven schijnen.

Nu de glazen in de hand,
En het heil geklonken
Van de Pers van Nederland!
Op haar bloei gedronken!
Dat die bloei het doelwit zij
Van geheel deez ledenrij,
Laat ons steeds hier vaar trachten
Met trouw vereende krachten.
