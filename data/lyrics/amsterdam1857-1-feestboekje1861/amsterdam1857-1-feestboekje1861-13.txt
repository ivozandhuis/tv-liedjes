Costers lied

Juich, Typograaph, juich, broed’ renrij,
Te zamen hier vereend,
Juich vrolijk, wees verheugd en blij,
Der vreugd het oor geleend!
Zoo zingen wij tot Costers eer
Ter eer van Costers vond,
En jaarlijks vieren wij dit weêr,
Verheugd als op deez’ stond.

Ja jaarlijks keert die groote dag,
Dien ’t volk van Nederland,
Dien ieder burger vieren mag,
Zoo zeegnend voor 't verstand.
Maar niemand is dan zoo te vreên,
Als Amstels Typograaph.
Hij spoedt zich hier dan feestwaarts heên,
Verblijdt zich gul en braaf.

O God! bescherm de boekdrukkunst,
Behoed steeds Costers vond.
Leid Janszoons vinding met uw gunst
Op zijn geboortegrond.
Zoo neem’ het toe, steeds jaar op jaar,
In bloei en werkzaamheid;
En Holland blijv’ de steunpilaar,
Die drukkunst heil bereidt.

Komt, plengen wij een dankb'ren traan
Van hulde op dezen dag
Hij, die deez’ vinding heeft gedaan,
Rust jaren reeds in ’t graf.
God nam hem op in hooger spheer,
Daar smaakt hij ’t loon der deugd,
God nam hem weg, maar gaf ons méér:
De drukkunst, d' aard ten vreugd.
