Feestmarsch

Vader KOSTER! vrolijk vangen
Wij met u den Feestmarsch aan;
Hoort den danktoon; hoort de zangen
Die uit onze borsten gaan.
‘t Kopperfeest rees aan de kimmen,
En op d’ avond van dit Feest,
Moet ons aller juichtoon klimmen,
Met een hoogst verblijden geest.

KOSTER! Gij zijt uitverkoren,
Om te prijken aan ons hoofd;
Doch gij kunt ons lied niet hooren:
Deze vreugd is ons ontroofd.
Konden wij U eer bewijzen,
Voor hetgeen Uw vinding biedt:
Hooger zou den juichtoon rijzen;
Meer verheven was ons lied.

Kunstgenooten ! dankbre Zonen
Van dien grooten Landgenoot!
Wilt de Kunst van KOSTER kroonen,
Schoon reeds eeuwen na zijn dood.
Roemt de Drukkunst; roemt haar waarde !
Ze is op uwen grond geteeld ;
Hooger staat geen Beeld op aarde
Als het achtbaar KOSTER-beeld!

