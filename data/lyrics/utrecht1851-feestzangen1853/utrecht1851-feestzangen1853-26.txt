Afscheid

Komt, vrienden! allen opgestaan
Met een verrukt gemoed!
En heffen wij den slotzang aan
Tot onzen afscheids groet.
Wij zijn hier op dit Kopperfeest,
Zoo vrolijk en zoo blij,
Als vrienden bij elkaàr geweest;
Dat dit voldoende zij.

Laat ons nu denken aan de tijd,
Die al ons doen gebiedt,
En sluiten wij deez’ feestlijkheid
Thans met een afscheidslied;
Een afscheidslied, op hoogen toon,
Verbindt den vriendschapsband;
Dat dus het eind’ het werk bekroon’,
En reikt elkaâr de hand.

Waar Vrienden bij elkander zijn,
Zóó eensgezind en wel:
Bij ‘t schenken van een goed glas wijn,
Vervliegt de tijd zoo snel:
Daar zegt men, met verrukten. geest,
(Hoe men er ook om lacht)
Bij 't einde van het Kopperfeest
Des morgens: » Goeden nacht !”

Dus: »Goeden nacht!” O Vriendenrij!
Zóó klink’ ons afscheidslied ;
Dat elk dit feest gedachtig zij
En ’t steeds zijn hulde biedt! —
Daarop de beker in de hand,
En klinken wij te gaâr,
Vereenigd door den vriendschapsband,
Op ’t afscheid van elkaâr.
