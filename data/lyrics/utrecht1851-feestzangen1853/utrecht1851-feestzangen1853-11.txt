Vriendschap

Broeders! laat ons thans gedenken
Aan het doel van ons verbond!
Daar wij ’t glas ten boorde schenken
Klink’ het »Vriendschap’ in het rond.

Vriendschap! galmen onze zangen,
t Zij met vrouw of met vriendin;
’t Vreugde-feest is aangevangen
Van getrouwe Broedermin.

Zetters, Drukkers, Binders, drinken
We elkaâr de Vriendschap toe.
Laat de glazen niet bezinken:
’t Vriendschap drinken wordt niet moë.

Vrolijk dan nog eens gedronken:
Vriendschap hoede dezen kring;
Lang nog word’ door ons geklonken:
» Vriendschap en Vereeniging!”
