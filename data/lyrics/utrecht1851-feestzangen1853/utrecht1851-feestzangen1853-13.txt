Feestdronk

Het glas gevuld, het glas omhoog!
Zoo juicht nu KOSTER’s kroost;
Zij stellen allen één van zin
Als Broeders dezen feestdronk in:
Het glas gevuld, het glas omhoog,
Tot aller vreugd en troost.
En bij den feestdronk aller toon
Ter eer van onzen LOUW-patroon.
Het glas gevuld, het glas omhoog!
Zóó juicht zijn waardig kroost.

De Drukkunst leev’, de Drukkunst leev’,
De wieg van ’s werelds licht.
Door LAURENS KOSTER’s milde gunst,
Paart NUT EN VREUGD zich aan de Kunst,
De Drukkunst leev’, de Drukkunst leev’,
In d' Hoofdstad van het Sticht,
En bij die volle zegening
Bloeit ook onze Vereeniging,
En viert haar tweede jaringsfeest
In d’ Hoofdstad van het Sticht.

Komt, Broeders! nog eens ’t glas omhoog
Lang leev’ der Drukk’ren rei;
Dat wij zoo, telkens jaar op jaar,
Weêr vrolijk zingen met elkaâr,
Komt, Broeders ! nog eens ’t glas omhoog
Wij leven vrij en blij.
Al is dit feest wat lang van duur,
De vrouwtjes kijken toch niet zuur,
Komt allen dan het glas gevuld:
De vrouwtjes zijn óók blij.

Men drinkk’ er één, men drinkk’ er tien;
Maar valt niet op den grond;
Want dan wordt dra de pret gestuit,
En bij de vrouw hebt gij ’t verbruid,
Men drinkk’ er één, men drinkk’ er tien,
Maar houdt het hoofd gezond,
Dan blijft de vrouw met u content
En geeft u iedre week tien cent,
Voor contributie van de kas,
Zóó blijft de zaak gezond.
