Feestlied

Komt, Vrienden! eens gezongen
Van LAURENS KOSTER's Kunst;
’t Klinkt vrij en ongedwongen,
Nu wij, door ’s hemels gunst,
Weêr feestdag mogen vieren:
Zingt dan met ruime borst,
Laat flesch en glazen zwieren,
Heil zij der Drukk'ren Vorst!
O, Broeders! galmt en zingt hoezee !
Die dezen feestdag vieren,
Alle vrienden zingen meê,

In Haarlems lustwaranden
Kwam eens de kunst aan ’t licht;
Door KOSTER’s nijvre handen
Werd al dat heìl gesticht;
Maar in Utrecht’s schoone wallen
Daar viert men heden feest,
Daar hoort men ’t loflied schallen
Ter eer van KOSTER’s geest.
O, Broeders! galmt en juicht hoezee!
Laat niets de vreugd vergallen,
Alle vrienden zingen meê.

De glazen vol geschonken,
Ter eer van ’t Kopperfeest !
En lustig rond geklonken
Als Broeders, één in geest!
Laat vrij de stormen gieren
In ieder andren kring;
Wij mogen ’t jaarfeest vieren
Van de Vereeniging.
O, Broeders! galmt en zingt hoezee!
Bij ’t vrolijk feesttij’ vieren,
Alle Broeders zingen meê.

Heil allen, door wier pogen
Deez’ kring in glans vermeêrt;
Heil hun, die ’t feest verhoogen,
En die ons hart waardeert,
Dat eendragt steeds moog’ bloeijen
In dezen vriendenkring,
Dan zal den danktoon vloeijen
Van allen, enderling.
O, Broeders! zingt en juicht hoezee !
Laat vrij de borst ontgloeijen,
Alle vrienden zingen meê.