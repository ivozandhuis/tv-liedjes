Koppermaandag is weêr daar,
En doet dankbaar aan U denken,
Die op KOSTER'’s heil-altaar
Uwe gaven gul komt schenken;
Offeraars van t Goede en Schoon
Wijden wij een dankb’ren toon,

Door Beschermheer’s hulp en gunst,
Word’ de Drukkunst meer verheven;
KOSTER’s schoone, rijke kunst
Moog steeds meer en meer herleven,
En dat elk in zijnen kring
’t Loflied stave, dat m’ hier zing’.

d’ Eere-Leden schenken magt,
Om de kiemen meer te ontwikk'len,
Met der Donateuren kracht,
Zullen ze onzen lust doen prikk’len
Op de ingeslagen baan,
Om met geestdrift voort te gaan.

Gods bescherming in dit land
Doe de Drukkunst jeugdig bloeijen,
Daar geen strenge dwang en band
Ons belemmeren noch boeijen:
Maar een’ wijze en goede wet
't Misbruik perk en palen zet.

Braven! aan uw’ gunst verpligt,
Wenschen wij u heil en zegen! 
Onze vlijt, door u gesticht,
Bloeije alom op uwe wegen...
Dat die wensch geen drukfout zij,
Bidden en dat drukken wij.

Nijverheid leert ons de mier
Zij zal ’t doel zijn van ons pogen;
Dat dit jaar met glans en zwier
Weêr op KOSTER kunne bogen;
Vrienden! galmt den zangtoon uit,
Die hier niet op rotsen stuit.