Aria

De Drukkunst, ruim vier eeuwen oud,
Door KOSTER voortgebragt,
Uit beukenschors in Haarlems Hout,
Herdenkt het nageslacht. —
De Zetter zet zijn haak op zij:
Deez’ dag is t Kopperfeest!
Zijn vrouw is even blij als hij,
Want zij gaat meê naar ’t feest.

De Drukker trekt van daag geen blad,
Zijn pers staat in het vet,
De hoop papier is wel genat,
Maar hij smaakt heden pret;
Ziet men hem gaan met boord en hoed
En ’t meisje aan zijn zij’,
Dan zegt men: »O geen tegenspoed
Heerscht op de Drukkerij!” 

Geen Binder — het zij HEIN of PIET —
Doet heden ook een slag,
Want vreugde met zijn TRUI of GRIET
Geniet hij dezen dag,
De Koppermaandag is nu daar,
Waarop hij ook gedenkt
De vinding van zijn Grootevaâr
Die hem ook arbeid schenkt.

Komt, Zetters, Drukkers, Binders zaâm
In dezen vriendenkring,
Zingt nu ter eer van LOUWTJE’s naam
En der Vereeniging;
Komt, vatten wij de glazen aan
En drinken w’ een toast:
» Dat ’t ieder onzer wel moog gaan.
» Lang leev’ elk Drukkersgast!”’
