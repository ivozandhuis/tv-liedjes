De drukkerij

Hier staat een Zetter aan de kast, hij zet,
Daar een Drukker die vormen wast, zeer net,
Hier is een jongen die zet pastei
Op een galei, op een galei,

Deze man die distribueert, met spoed,
Een ander die de vorm dresseert, zeer goed,
En daar weêr een die rollen giet,
Voor zijn maat PIET, voor zijn maat PIET.

Hier bindt er een zijn page vast, met touw,
Daar kooit er een zijn vorm weêr vast, zeer gaauw
Deez’ Drukker trekt daarop een proef,
Daar men naar vroeg, daar men naar vroeg.

Hier staat er een die corrigeert, de proef,
Gaauw wat, jongen, de pers gesmeerd, en schroef,
En nog wat olie aan die veêr
Of gij krijgt smeer, of gij krijgt smeer.

De doek gewreven goed en knap, dat ’s regt,
De Baas komt met ’n proef aan de trap, en zegt:
Hier nog een e en daar ’t woord haar,
Dan is het klaar, dan is het klaar.

Hier plet er een ’t gedrukte vel, zeer glad,
Daar een die rolt en een die drukt, het blad,
KEES, steekt eens gaauw met elst of pin
Die B daar in, die B daar in.

Daar is er een die vellen nat, niet droog,
Deez’ jongen die hangt blad voor blad, om hoog,
Gedrukt papier met kruk of lat,
Want ’t is nog nat, want ’t is nog nat.

Zoo gaat het steeds tot ’s avonds acht, ja, ja,
Wanneer ons vrouw of meisje wacht, ha, ha,
Die men dan, als het ons gelukt,
Aan ’t harte drukt, aan ’t harte drukt,

Maar nu geeft men van Koppervreugd’ 't bewijs,
Ach, Meester ! wees maar niet bevreesd, voor THIJS,
Hij weet zijn maat van flesch en glas
Zoo juist van pas, zoo juist van pas.

Lang leve iedre Drukkersbaas, in ’t Sticht,
Om 't even ook aan wim of KLAAS gerigt.
Wij drinken hun gezondheid toe
Zeer blij te moê, zeer blij te moê.
