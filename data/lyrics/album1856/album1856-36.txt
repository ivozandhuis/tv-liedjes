Hulde aan Coster.

Juicht, vrienden! op dit heuglijk feest, 
Vereend van zin en blij van geest, 
Om thans den man te prijzen,
Wiens kunst, gesticht in Haarlems wal, 
Men hier en ginds, ja overal, 
Zoo glansrijk zag verrijzen. 
Hoe ras verbrak zij door haar kracht, 
De domheid van het voorgeslacht, 
Die alles had omgeven;
De Boekdrukkunst, die rijken schat, 
Die zoo veel heil in zich bevat, 
Deed weÃªr het licht herleven.
Zij kweekte kennis en verstand, 
Tot sieraad van ons Nederland, 
Verspreide 't licht op de aarde ; 
Zij werd door de allerhoogste gunst, 
Een bron van wetenschap en kunst, 
Van onbegrensde waarde.
Ja, lof zij u, die in het zand, 
O, COSTER! door uw eigen hand , 
Die kunst ons hebt gegeven ; 
Al zijt gij reeds verkeert in 't stof, 
Uw grooten naam zal toch met lof, 
Bij 't laatste nakroost leven.
Wij staren op uw treffend beeld, 
Dat thans onthuld de oogen streelt, 
En ieder zal doen denken: 
Hoe ge ons, voor ruim vierhonderd jaar, 
Als werktuig van de Alzegenaar,
Die vinding wildet schenken.
