ROEM VAN NEERLANDS GROND.

Juicht, Nederlanders ! juicht alom!
't Is thans een dag van vreugd ; 
Schaart u als in een vriendschapsdrom,
Die hart en ziel verheugd ; 
't Geld de eer van Neêrlands dierbren grond , 
Die grond zoo wijd vermaard , 
Herdenkt een kunst die 't wereldrond, 
De rijkste zegen baart.
Welaan dan, nu naar Haarlems grond,
Daar is de vreugd bereid , 
Die stad, waar COSTERS wieg eens stond, 
Tooit zich tot vrolijkheid. 
Deez' dag toont ons haar zegepraal, 
Nu elk haar eer bewijst, 
En Coster in het eermetaal, 
Voor eeuwen tijds verrijst.
De groote markt, zoo oud vermaard ,
Prijkt met dit roemrijk beeld; 
't Was COSTER, die geheel de aard , 
Met kennis heeft bedceld. 
Ja, hem zij hulde, hem zij eer, 
Geschraagd door 's Hemels gunst, 
Bragt hij verlichting, meer en meer , 
Door de edle Boekdrukkunst.
Heil, Boekdrukkunst! elk zingt uw lof,
Door COSTER ons bereid , 
De wereld brengt haar dankensstof, 
Om 't heil, dat zij verspreid. 
Gij wenktet en de nacht verdween, 
In nevelen gehuld, 
Gij wenktet en het licht verscheen, 
Dat de aard met glans vervuld.
Thans stemt het hart een dankbren toon,
Vooral in Nederland, 
Nu wij een kunst zoo rijk, zoo schoon, 
Zien op haar grond geplant. 
Ja juicht, gij die haar invloed schraagt, 
In dezen blijden stond , 
Hoe Duitschland ook naar de eerkroon jaagt, 
Heil, driewerf Haarlems grond !
Zingt, Neêrlands telgen! zingt nu fier,
De blijden stond is daar, 
Schaart u als onder één Banier, 
Feestvierend bij elkaar , 
Juicht! dat uw galm in volle kracht, 
Door 't hooge luchtruim zweeft, 
Tot roem en eer van 't voorgeslacht, 
God lof! de drukkunst leeft.
