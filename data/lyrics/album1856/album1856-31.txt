DE DRUKKUNST HET ZOUT DER AARDE.

Triumf! daar breekt de feestdag aan,
Reeds lang verbeid door allen ; 
Op, op! ter feestgang opgegaan, 
Naar Haarlems grijze wallen: 
En daar bij 't statig klokgebrom, 
En 't schallen van trompet en trom ; 
Aan hem de hulde toegebragt, 
Die 't drukken 't eerst heeft uitgedacht.
Komt kunstgenoten! nu te zaam,
Een feestlied aangeheven ; 
Ter eer van LOURENS COSTERS naam; 
Zijn kunst zal eeuwig leven. 
Tot in het verste nageslacht, 
Wordt hem de hulde toegebragt, 
Voor 't Nut, toen hij door zijne vond, 
De drukkunst in de wereld zond. 
Het menschdom slaafs en onderdrukt,
Zat in het nacht'lijk duister; 
Ging onder dwing'landij gebukt, - 
Maar daar verscheen met luister; 
De Boekdrukkunst die Hemel gaaf, 
De bron waaraan zich ieder laaf', 
En spreide alom haar vuurgloed heen; 
Als 't tweede licht dat hun bescheen. 
Weg dwinglandij. - God zij geloofd !
Weg duist're kloostermuren: 
De domheid werd haar prooi ontroofd ; 
Ontsteekt nu vreugdevuren. - 
De redding kwam, de domheid zonk 
In 't niet, toen zij ons tegenblonk; 
De mensch heraamde en was weer vrij, 
Door Costers kunst, de Drukkerij ; 
O Haarlems-hout geheiligd bosch!
Hoe ook de stormen gieren; 
Praalt immer met vernieuwden dosch, 
Als wij hier hoogtijd vieren. 
Verkondigd steeds het wereldrond, 
Dat Coster hier de drukkunst vond ; 
Dan wordt door 't verste nageslacht, 
Hem nog de hulde toegebragt. 
