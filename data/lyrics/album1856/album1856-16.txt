DE BRON DER KUNSTEN

Van alle kunsten op deez' aard , 
Is mij die kunst het meeste waard , 
Door Coster eens gevonden;
Zij is een schat van groot gewigt, 
Die alle kunsten heeft gesticht, 
Die later nog ontstonden.
't Is groot gesproken, maar voorwaar, 
Hoe stond het voor vier honderd jaar 
Metâ€™t menschdom wel geschapen? 
Men zag een enkle schrandre kop, 
En nu, voert ieder een ten top, 
Geleerdheid in zijn wapen.
Men hoorde vroeger SOCRATES, 
Een CICERO, DIOGENES, 
Als wondermenschen noemen;
Maar als men nu 't geleerden tal, 
Eens op ging tellen bij geval. 
Hoe konden wij dan roemen.
Men vond er duizenden bijeen: 
Die wijze menschen van voorheen, 
Hoe zouden zij zich schamen,
Wanneer zij voor een dag vier, vijf, 
Tot onderzoek of tijdverdrijf, 
Eens om te kijken kwamen.
Ik bragt hun in dien korten stond , 
Als proefje eens Europa rond, 
In Stoomboot of Spoorwagen,
En hield dan voor de grap daarna , 
Met Azia of Africa, 
Een praatje, dat ze 't zagen.
Of ging per Telegraaf en Krant, 
Met Frankrijk of met Engeland,
Eens schaken naar behooren ;
En vroegen zij: hoe dit ontstond ? 
Ik wees hun dan op COSTERS vond,
Waar 't al door werd geboren,
Ook liet ik hun nog bovendien, 
Een drukkerij in werking zien, 
Om daardoor te bewijzen,
Dat COSTERS nagedachtenis, 
De grootste van de wereld is : 
Wat zouden zij hem prijzen.
Zij zouden zeggen op deez' aard , 
Is drukkunst ons het meeste waard , 
Zij is de bron van 't leven:
De kiem, der kunsten bakermat, 
Die groote, onwaardeerbren schat, 
Is wel door God gegeven.