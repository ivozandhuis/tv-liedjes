Costers Hulde.

'k Breng met achting u mijn zangen, 
Die in metaal verrezen zijt, 
Wijl uw kunst in alle rangen, 
't Helderst licht op aard' verspreidt. 
Waar men uwe vinding hoort, 
Is uw lof het eerste woord. 
In de heen gesnelde jaren , 
Prijkt ge als de achtbre eiken stam, 
Die bij 't stormen, de gevaren
Moedig, fier te boven kwam. 
Menig telg bescherming geeft, 
Die in zijne schaduw leeft. 
Zou deez' dag geen feestdag wezen, 
Die ons uw onthulling meldt ? 
Die in gulden pracht verrezen, 
't Jaartal zes en vijftig telt? 
Dat, door 't glansrijkst licht bestraalt, 
Als met zilvren cijfers praalt. 
Vrienden! om het beeld verzameld, 
Vlecht laurieren om zijn hoofd ! 
Dankend zij zijn lof gestameld, 
En aan hooger gunst geloofd ! 
Met verrukking meer en meer, 
Zien wij op zijn beeldtnis neer. 
Moog deez' dag ons vreugde schenken, 
Vrienden! Broeders! van de kunst; 
Laten wij dit feest gedenken, 
Aan de ons bewezen gunst. 
Heft dus zaam de feestkreet aan: 
COSTERs kunst zal nooit vergaan! 
