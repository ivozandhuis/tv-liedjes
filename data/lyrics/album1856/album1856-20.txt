Haarlems Roem

Binnen Haarlems schoone dreven, 
Hier, in deze aloude stad, 
Werd aan COSTER 't licht gegeven , 
Hier stond eens zijn bakermat. 
Op haar grond,
Schoone stond, 
Werd de groote man geboren, 
Haarlem was dat heil beschoren, 
Uit haar ging een schittrend licht, 
Waar het al op aard' voor zwicht.
Is er wel een stad te noemen,
Die als Haarlem zegepraalt? 
Die op zulk een kunst kan roemen, 
Meer ten zegen neergedaald ? 
Neen, o neen!
Nergens geen, 
Want de kunst in haar ontloken, 
Heeft de duisternis verbroken, 
Vreugdvol klinkt den zang in 't rond: 
Leve Haarlems dierbren grond. 
Edle kunst! die hier op aarde,
't Menschdom zijt ten eeuwge schat, 
Neen, geen kunst heeft grooter waarde, 
Dan wat gij in u bevat.
Door de aam,
Wordt uw naam, 
Haarlem! overal geprezen , 
Want zij is in u verrezen; 
Uwe roem ging immer voort, 
Tot in 't verst verwijderd oord. 
Juicht dan, feestgenooten! allen,
Want de blijde dag is daar, 
Dat wij binnen Haarlems wallen, 
Feesttij vieren met elkaar.
Jubel blij,
Vrienden rei! 
Haarlems roem is NeÃªrlands glorie, 
Heil de kunst, hoezee! victorie! 
Onze wensch is thans vervuld, 
COSTERS standbeeld is onthuld.
