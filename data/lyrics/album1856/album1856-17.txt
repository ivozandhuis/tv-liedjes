NEDERLAND

Het hart klopt warm voor Nederland,
Somtijds verguist door vreemden, 
Daar strengelt zich de eendragtsband , 
Bij liefelijke beemden. 
De Boekdrukkunst, die diamant, 
Werd eenmaal op haar grond geplant, 
Naar nooit volprezen waarde, 
Tot pronkstuk onzer aarde. 

Ons klopt het hart voor Nederland ,
Als echte COSTERS zonen, 
Ja eendragt schraagt de broederband , 
Mogt menig doel bekroonen. 
Getrouw aan Vorst, aan magt en wet, 
Bleef Hollands naam steeds onbesmet, 
Haar grond is rustig, veilig,
Ja Neêrland is ons heilig! 

Ons klopt het hart voor Nederland , 
Op 't feest dat wij beleven, 
Wij roemen den verheven stand, 
Door 't lot aan ons gegeven; 
Dat COSTERS geest weêr om ons gloor, 
Want Haarlems regt ging niet te loor , 
Der Duitschers roem zal tanen 
Wat zij ook durven wanen. 
