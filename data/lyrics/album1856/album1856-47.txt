Haarlem op 16 julij 1856

Heel Haarlem is in rep en roer, 
Men ziet hier alles van de vloer; 
Wat willen al die lieden? 
't Is of in de oude stille stad 
Heel Neêrland zich vereenigd had ; 
Wat moet er toch geschieden?
Wat aantal menschen op de straat! 
Waar of dit alles henen gaat? 
Waarvoor die schoone bloemen ? 
Heeft Flora hare voorraadschuur 
Geopend over wal en muur, 
Opdat men haar zou roemen?
Waartoe die vlaggen, al dat groen ? 
Heel Haarlem lijkt een bloemfestoen! 
Wat net gekleede heeren! 
Waartoe is alles zoo gesierd ? 
Wat feest wordt in de stad gevierd ? 
Wien wil men hier vereeren ?
Wel heeft men u dan niet gemeld ; 
Het geen schier elke mond vertelt, 
En doet Couranten vullen ? 
Dat beeld, dat pas nog was bedekt, 
Bij elk nieuwsgierigheid verwekt, 
Dat wilde men onthullen.
Tot nu ontbrak aan Haarlems praal 
Een beeld, gegoten van metaal, 
Om 't steenen te vervangen ; 
Niet meer geschikt in onzen tijd, 
Waardoor men hier èn wijd en zijd, 
Voldoet aan elks verlangen.
Voor COSTER, onzen lettervorst, 
Klopt dankbaar elke brave borst; 
Hij bragt een nieuwe rigting: 
Want al wat eerzucht had gegrond , 
Verbrak hij door zijn grootschen vond 
Als bronaar der verlichting!
Van daar dan zien we op dezen dag, 
Al dat gebloemt, al dat gevlag, 
Van daar al dat versieren, 
Van daar die drukte, dat gewoel, 
Van daar muziek en volks gejoel, 
Van daar al die banieren.
Des Duitschers rol is afgespeeld, 
Nu men thans vrij en onverheeld, 
Ziet COSTERS roem vermeeren; 
Daar alle mannen met verstand , 
Zoo hier als in het buitenland, 
In hem den vinder eeren.
