HEIL DE KUNST.

Welkom, welkom, kunstgenooten!
Hier op dit onthulling feest; 
Laat ons Costers lof vergrooten, 
Roemt de vinding van zijn geest! 
Held der kunst,
Door uw gunst, 
Mogen wij deez' feestdag vieren, 
Vlechten wij u eerlaurieren; 
Wat verga of wat bezwijkt , 
Niets, dat als uw vinding prijkt. 

Eeuwen zijn er reeds vervlogen,
Dat de Drukkunst zag het licht, 
En door zegen van den Hoogen, 
Heeft zij nut bij nut gesticht.
Haar alleen,
Anders geen ,
Noemen wij de kunst der kunsten; 
Door 't verspreiden van haar gunsten , 
Schonk zij aan het wereldrond , 
Menige aangenamen stond. 

Moog den dag ons jaren heugen.
Waarop wij hier zijn vergaart; 
Laat ons drinken, vriendschapsteugen, 
Op de kunst, die welvaart baart. 
Broeders klinkt!
Zingt en drinkt! 
Nu wij dezen feestdag vieren, 
Wilt in blijde rijÃ«n zwieren ; 
Drinkt de voorspoed van de Stad, 
Die eens Coster levend had.
