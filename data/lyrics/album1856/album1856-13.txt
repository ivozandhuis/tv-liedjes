HERINNERINGS - ZANG.

Is 't u bekend, verheugde Feestgenooten?
Die Haarlem's vest bezoekt op dezen dag, 
Dat op haar grond de kunstschat werd ontsloten, 
Die nooit op aarde schooner uitkomst zag ? 
De wijsheid toch moest eeuwen lang reeds strijden, 
Met baatzucht, trots en treurig onverstand! 
Toen zij op eens de wereld mogt verblijden, 
Met glansrijk licht, de zegen van Gods hand.
Is 't u bekend, hoe voor vier honderd jaren, 
Het menschdom nog in nev'len was gehuld? 
Geen enkle lichtstraal was toen nog te ontwaren,
En alles was met somberheid vervuld ! 
De volken voelden wel een reeks van eeuwen, 
Het knellend juk van slaafsche onwetendheid, 
't Geslependst brein zat moed'loos zich te geeuwen, 
Maar vond geen kracht, geen gids was nog bereid.
‘t Was Nederland wien 't lot was toebeschoren,
Om licht te schenken op dat nev’lig pad; 
De Boekdrukkunst op haren grond geboren,
Ontsloot weldra haar heilrijkvollen schat. 
Die edle kunst, geëerd bij alle volken,
Werd Haarlem's roem, geheel de wereld door ; 
Zij zou aan elk de grootheid Gods vertolken,
En bragt de domheid op een helder spoor.
Ja Haarlem, ja! gij moogt u steeds beroemen,
Dat vader COSTER kwam uit uwen schoot; 
Siert vrij het nieuwe beeld des mans met bloemen, 
Juicht om den schat die hij de menschheid bood. 
Ontrolt de vlag en wapp’rende banieren , 
Geen dageraad rijst ooit voor u zoo schoon! 
En 't Neerlands volk helpt u deez' feestdag vieren, 
Het galmt uw lof op hoog gestemden toon. 
