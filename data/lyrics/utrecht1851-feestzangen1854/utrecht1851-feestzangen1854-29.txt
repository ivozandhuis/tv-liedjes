HET AFSCHEID.

Wat wordt het vroeg! De dag breekt aan,
Zoo snelt de vreugd voorbij. 
't Wordt laat, we moeten huiswaarts gaan, 
Hoe vroeg de stond ook zij. 
Natuur roept ons ter rust ! 
Straks werk men weêr met lust; 
Zóó blijven kracht en moed gespaard: 
Slaaptwel ! 't Vaarwel gekust ! 

Op 't komma rusten wij alleen,
Maar op het punctum niet. 
En, blijven wij zoo vast ter been, 
Als men ons heden ziet,
Dan knoopen wij dees zin 
Weêr aan een nieuw begin: 
Dan roepe ons 't volgend Kosterfeest 
Met nieuwe zangen in. 

Dan brengen wij, vernieuwden dank
Aan Koster en 't Bestuur ; 
Dan wekke ons weêr de heldre klank 
Van 't koor, als op dit uur. 
Intusschen ruische 't na, 
Waar men ook ga of sta, 
En wekke ons nog, bij pers en druk, 
Hoe 't in de wereld ga ! 

Me dunkt, 'k zie Koster aan de kast,
En hoor nog 't feestgezang; 
'k Zie hoe de boom van Koster wast...
Daar klink nog 't: „Leve lang " ! 
Daar dansen zelfs voor mij
De letters alsof zij 
Gevoelen wat ik-zelf gevoel
Voor Kosters feestgetij.

Komt, zetten wij dan hier den streep,
Die wacht op koppeling; 
Als 't Feest weêr roept, dan met een greep
Geschaard en in den kring. 
Vaartwel! Op dezen stond, 
Rol 't lied uit aller mond
Voor Kostersbeeld. Nu, tot besluit; 
Blijft allen steeds gezond !,
