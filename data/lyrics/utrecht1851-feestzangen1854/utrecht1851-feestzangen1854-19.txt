FEESTLIED.

Komt Vrienden, laat ons vrolijk wezen, 
Bij dezen feestdronk, Hem gewijd, 
Door wien de Drukkunst is verrezen 
En die ons allen 't hart verblijdt.

Ja, Vader Koster, aller harten
Vereenen zich op 't Kopperfeest: 
Wat rampen ons ook mogen tarten,
Hier zijn wij vergenoegd van geest.

De Boekdrukkunst, door hem geschonken,
Bezingen wij met hart en mond! 
En zóó dan Hem ter eer geklonken,
Komt, Broeders, ga het glas nu rond.

Hoe ook de stormen buiten loeijen,
Toch leve de Vereeniging ! 
Zij blijve steeds in sterkte groeijen, 
Door d'Eendragtsband in onzen kring.

Ja, Eendragt moet ons steeds bezielen,
Vervreemd van alle kuiperij; 
Wat rampen ons ook tegen vielen,
Wij blijven één en vrij en blij.

Komt, Broeders, komt, nog eens geklonken
Op 't heil van de Vereeniging; 
De flesschen allen leeg geschonken
Op 't welzijn van dees Vriendenkring.
