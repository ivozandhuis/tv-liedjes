FEEST-MARSCH.

Vrolijk, Broeders! Feestelingen,
Van het blijde Koster-tal! 
Laat ons drinken, laat ons zingen, 
Dat de Drukkunst bloeijen zal. 
't Derde jaar
Is nu daar! 
Thans den Feestmarsch aangeheven, 
Vreugd doe ons nu vrolijk leven; 
Broeders! die de vreugd geniet, 
Voor de Drukkunst klink ons lied ! 

't Zij 't geluk ons moog omzwieren,
't Zij ons de angel tref der smart, 
Vlecht de Drukkunst steeds laurieren, 
Dat is vreugde voor ons hart!
Onze kroon,
Naamloos schoon, 
Is door tijd noch lot te plondren, 
Onze Kunst schept hemelwondren; 
Broeders, die de vreugd geniet, 
Voor de Drukkunst klink ons lied. 

Blijven wij den Druk vereeren,
Die ons steeds de ziel bekoort; 
Blijven wij dien trouwe zweeren, 
Zoo lang aller leven gloort.
Dat de Druk
Ons verruk! 
Kosters Kunst voer hier op aarde 
't Menschdom tot zijn hooge waarde : 
Broeders, die thans vreugd geniet, 
Haar ter eere klink ons lied ! 

