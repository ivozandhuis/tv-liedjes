NUT EN GENOEGEN.

Wij zijn nu 't derde jaar 
Weêr vrolijk bij elkaêr, 
Op 't Kopperfeest! 
Goddank, dat ons Verbond 
Stand hield tot op dees stond, 
En dat onze Utrechts-stad 
Reeds 't nut bevat.

Dat nut genoot toch hij, 
Wie van dees vriendenrij 
In lijden kwam : 
Toen werd het ziekengeld 
Op regten prijs gesteld; 
Toen had men eerst gevoel 
Van 't heerlijk doel!

Laat ons zóó voorwaarts gaan 
Op de ingeslagen baan, 
Tot ieders nut. 
Maar is 't genoegen daar 
Voor Utrecht's Kosterschaar, 
Dan klinkt de feestbokaal 
In deze zaal.

Hier kan genoegen zijn, 
Bij zang, muzijk en wijn, 
Op 't Kopperfeest! 
Komt, Broeders! 't glas gevat, 
Gevuld met druivennat, 
En drinken wij te zaâm 
Op Kosters Naam!

Welaan, welaan, welaan! 
Moog 't elk gelukkig gaan 
In dezen kring! 
O God! dat bidden wij: 
Behoed dees Vriendenrij, 
Opdat ze U jaar op jaar 
Dank met elkaêr ! 
