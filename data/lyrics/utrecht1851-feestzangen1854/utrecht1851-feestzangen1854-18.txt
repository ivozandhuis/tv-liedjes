FEESTLIED.

Heft aan een lied ! heft aan een lied,
Ter eer van Kosters Feest! 
Toont, dat gij 't allen waardig zijt 
Het Feest, door Drukkunst u bereid ! 
Heft aan een lied ! heft aan een lied, 
Ter eer van Kosters Feest!

Het Feest zij eer! het Feest zij eer!
Dat Kosters Kunst ons gaf; 
Zijn Kunst verheug nu onzen geest, 
Zijn Kunst is 't sieraad van dit Feest! 
Het Feest zij eer! het Feest zij eer! 
Dat Kosters Kunst ons gaf.

Komt, Zetters, komt! komt, Drukkers, komt!
En Binders ook daarbij! 
Schenkt nu de feestbokalen in, 
En weest verheugd en blij van zin ! 
Komt, Zetters, komt! komt, Drukkers, komt! 
En Binders ook daarbij !

Dan klinkt men rond, dan drinkt men rond,
En danst eens door de zaal. 
Heeft men het sap der druiventros, 
Dan maakt het voet en stemmen los, 
Dan klinkt men rond, dan drinkt men rond, 
En danst eens door de zaal.

Komt, Broeders, klinkt, komt, allen, drinkt
Dat Vader Koster leef! 
Triomf! triomf! hem, hem zij de eer! 
Zijn Vinding bloei steeds meer en meer! 
Komt, vat het glas en drinkt het leeg: 
Dat Vader Koster leef!
