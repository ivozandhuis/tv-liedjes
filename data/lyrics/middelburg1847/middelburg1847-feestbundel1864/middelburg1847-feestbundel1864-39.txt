Voorwaarts!

Voortgegaan! gegaan, gegaan!
Komt Broeders! wilt niet dralen;
Voortgegaan! gegaan, gegaan!
Laat geen genoegen staan.

't Gereedschap van een elk ligt neder,
Geen stuk wordt heden aangeroerd;
Het is het landtogtsfeest alweder
Dat ons naar buiten henen voert;
Het feest dat alle zorgen
Brengt in vergetelheid,
En voor den dag van morgen
Bespaart een ieders vlijt,
Voortgegaan! enz.

Gestadig voort! met ligte schreden,
Niet al te langzaam, niet te vlug.
O! niets zóó goed, ziet op 't verleden,
Wanneer ge wilt, nog maar terug:
Geen frissche bloemengeuren,
Geen voog'len zoet gekweel,
Geen stroom doet dan ons treuren,
Maar zingen luid ter keel.
Voortgegaan! enz.

Stapt voort! en komt de tijd van rusten,
Welnu, zit dan genoeglijk neêr;
Neemt al hetgeen u dan zal lusten,
En boogt herhaald op roem en eer;
Laat dan ook waarheid wezen
Die taal: wat hebben wij
Nu toch nog meer te vreezen?
De vriendschap blijft ons bij.
Voortgegaan! enz.

Voort, Broeders! voort! wie zal ’t ontkennen
Dat dit almeê een les bevat
Die elk zich steeds wel aan mag wennen,
En eeren als een kostbre schat.
Voort! zonder te vertragen,
Voort, Vrienden! altijd voort!
En d’ oogst zal vrucht eens dragen
Die zeker elk bekoort.
Voortgegaan! enz.
