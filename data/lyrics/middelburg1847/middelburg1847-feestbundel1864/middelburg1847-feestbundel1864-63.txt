Tafelzang.

Vrienden! nu met blijde toonen
Aan den disch een gulle dronk !
Komt, laat vriendschap hier nu wonen,
Die nog immer heerlijk blonk.
Vriendschap doet ons ’t harte gloeijen,
Vriendschap is 't, die ons thans wacht;
Dat ze ons aan elkaar moog boeijen !
Klink’ de toast nu hier gebragt.

Dat dan elk hier zij gezeten
Vergenoegd aan dezen disch,
Daar wij Domburg nooit vergeten,
Domburg, dat zoo heerlijk is.
Wij toch, die vóór tweetal jaren
Vierden feest op Beev'lands grond,
Willen nu geen feestdronk sparen,
En gedenken aan dien stond!

Daar de vriendschap in deez’ ure,
Haar genot aan ons verleent,
Is de wensch dat zij steeds dure,
En ons immer houdt vereend.
Komt dan broeders! dat wij leven
Naar den inhoud van dit lied !
En gewis, ons aller streven
Is: vergeet de vriendschap niet!
