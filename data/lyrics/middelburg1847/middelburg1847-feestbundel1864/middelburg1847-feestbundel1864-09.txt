Afscheid.

Komt, makkers! ’t uur van scheiden slaat,
De landtogt is volend;
Een enkle zang nog klink’ gepast,
En dan..... naar huis gewend.
Die zang zij ’t afscheidslied,
Dat van de lippen vliet
Als ongeveinsde tolk van ’t hart,
Dat zoo veel zoets geniet.

En toeft dan al ons de arbeid weêr
In ’t volgend morgenuur,
Dan ook die dagtaak aangevat
Met frisschen lust en vuur.
Dan vaak, met blij gemoed,
Herdacht aan al het zoet
Door ons genoten op den togt,
Zoo snel ten eind gespoed.

Vaartwel dan, makkers! vaart dan wel
Rust, na ’t genoegen, zacht!
De dag der vreugd dook in de kim;
Hem volg een »goede nacht!”
Daarbij de opregte beê:
— Wij allen stemmen meê —
»Blijv’ Vriendschap steeds in onzen kring
»Met Harmonie in vreê!”