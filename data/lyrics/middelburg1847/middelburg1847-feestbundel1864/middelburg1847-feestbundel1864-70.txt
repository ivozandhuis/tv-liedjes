Koppermaandag 1862.

Wie kennis als een schat beschouwt,
Voor ’s menschen eedlen geest
Van hooger waarde, dan het goud
Voor hen ooit is geweest;
Ook hij, wie deugd en godsdienstzin
Wenscht meer te zien verbreid,
Stemt gaarne met het loflied in
Der boekdrukkunst gewijd.

Door haar toch dringt het Bijbelwoord
Tot verre volken heên.
Wien vroeger nooit een enkle straal
Van godlijk licht bescheen.
Dat woord, voor ’s menschen waar geluk
Van ongekende kracht.
Wordt thans, vertolkt in ieders taal,
Van volk tot volk gebragt.

Hij, die de wetenschap bemint
Of aan de kunst zich wijdt.
Vindt, wat hij voor zich kiezen mag,
Den weg voor hem bereid.
De boekdrukkunst heeft hem den schat
Van wijsheid trouw bewaard,
Door het weetgierig voorgeslacht
Met zorg bijeen vergaard.

Waar wordt in school en huisgezin
Door haar geen nut gesticht,
Als zij in elken levenskring
Verstand en hart verlicht ?
Ook ons, schoon slechts om ons bestaan
Verbonden aan haar steê,
Deelt zij zoo menig nutte zaak
Bij 't daaglijksch werken meê.

Ja, ons biedt de eedle boekdrukkunst
Haar gunsten dubbel aan:
Want ze is, wijl ze onze kennis laaft,
De bron van ons bestaan.
Daarom verheffen wij haar lof
In opgeruimden geest,
En vieren jaarlijks blij van zin
't Aloude drukkersfeest.

In lief en leed — hij zorg en vreugd —
Vervloog nu weer een jaar,
En ’tons zoo welkom kopperfeest
Vindt ons hier bij elkaâr.
Met vrouw of meisje aan onze zij’
Was ’tons hier immer goed,
Want Harmonie en Vriendschap woont
In aller blij gemoed.

Hier wijden we onze zegenbeê
Een ieder zijn patroon,
Opdat geluk en voorspoed steeds
Hun moeite en zorg beloon’,
Hier biên wij d'edle vrouwenschaar,
Ook dankbre hulde aan,
Die, als een sieraad van deez’ kring,
Bij ons in achting staan.

Komt vieren wij deez’ avondstond
Zóó in gepaste vreugd;
Een goed onthaal, bij spel en dans,
Stemm’ aller hart tot vreugd;
En juichen wij uit volle borst:
De boekdrukkunst zij eer;
Dat elk wie haar ten dienst zich wijdt,
Haar luister steeds vermeêr’!
