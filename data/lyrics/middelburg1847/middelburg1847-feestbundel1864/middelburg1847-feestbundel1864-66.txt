KOPPERMAANDAG 1861, Feestzang.

Vereenigd als zoo menig jaar,
Verschijnt nu weer de Vriendenschaar,
Om ’twelkom zaam te zingen;
En stemt zich zamen om het feest
Te vieren met een blijden geest,
En lustig eens te springen.

Komt, Feestgenooten, dat wij zaam,
Vereeren Laurens Costers naam,
Vóór wij genoegen smaken:
Gedenken wij op dezen stond
Den man die d'ed'le kunst uitvond
Die 't duister licht deed maken.

Zijn vinding toch zoo rijk en schoon
Vergt heden nog van ons een toon,
Nu wij zijn beeld omringen; 
Een klank van dankerkentlijkheid,
Door ’t nageslacht hem toegewijd,
Ja! niet genoeg te zingen.

Die toon klink’ ook uit Haarlems vest,
Wien thans 't metalen beeld nog rest,
Tot zijner eer verrezen,
Want zelfs nog tot op dezen stond,
Is Laurens Costers groote vond,
Door ’t nageslacht geprezen.
