KOPPERMAANDAG 1856. - Hulde aan de Boekdrukkunst.

Komt, broeders! laat een blijden zin
Ons feestgenot verhoogen,
't Genoegen van ons zamenzijn
Straal’ uit ons aller oogen!—
Zijn feestdag brengt ons weêr te zaam,
Vereeren wij dan Costers naam !

Roemt boekdrukkunst dus op haar feest,
Vereert haar stoute krachten !
Haar dankt de onsterfelijke geest
Vereedling van gedachten,
Want waar zij haren zetel zet,
Daar heerschen orde, regt en wel.

Zij spreekt orakels voor den staat
Op dun papieren bladen,
Versterkt de wijsheid in den raad,
Ontvonkt tot groote daden,
En wat het schranderst brein vermag,
Stelt zij in onvergangbren dag.

O spreide dus haar nijvre kunst
De waarheid allerwegen !
Dan strekt zij 't dierbaar vaderland
Ten onwaardeerbren zegen;
Dan sticht zij, door den nutsten druk,
De welvaart en het volksgeluk!