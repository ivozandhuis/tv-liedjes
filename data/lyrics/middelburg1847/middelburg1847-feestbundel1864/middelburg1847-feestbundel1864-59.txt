LANDTOGT 1859, Morgenzang

Het morgenrood lokt ons, weêr uit,
Kom, dat de vreugdetoonen luid
Van ons nu klinken in het rond,
En groeten dezen vreugdestond!
De zon, gehuld in gouden glans,
Prijkt heerlijk aan den hemeltrans,
En wekt ons op; ja! blij te moê,
Neigt thans het hart naar Domburg toe.
Eén van zin, één van zin,
Gaan wij nu landwaarts in!
En daar natuur ons tegen lacht,
Wordt vreugd door ons gewacht.

Loo gaan wij weêr verheugd en blij
Langs bosch en veld, langs dreef en weì,
Wij smaken ’t schoone der natuur,
En wandlen voorwaarts, steeds met vuur!
Wij juichen nu als menig jaar:
Het landtogtsfeest, die dag is daar!
Komt, broeders! met een vasten, tred,
De reis in vreugde voortgezet;
En gewis, en gewis, 
Dat vriendschap hier steeds is,
Komt, welgemoed vooruit gegaan
Op Walchrens schoone paân,

Vaartwel, gij allen! is het lied
Dat heden ’t hart der vriendschap biedt,
Hoe staamlend deze zang ook zij,
Wij groeten vergenoegd en blij,
En hoopen in den avondstond
Te keeren op deez’ dierbren grond.
Dan zingen wij op blijden toon,
Zoo ’t voegt een waren Costerszoon:
Dat deez’ dag, dat deez’ dag,
Nog lang getuigen mag,
Dat vriendschap en standvastigheid,
Steeds hier haar vleugel spreidt.