LANDTOGT 1857 - Morgenzang.

Thans broeders! voor de tiende maal,
Gaan wij door Walchrens schoone dreven;
Natuur, dat heerlijk ideaal,
Doet ons deez’ dag naar vreugde streven; —
Het stil en somber nachtlijk uur
Is weder in het niet gevlogen !
d'Aanminlijkheid van de natuur
Doet ook bij ons de vreugd verhoogen.

Ja, dankbaar en ook welgezind,
Gaan wij nu weer door schoone dreven;
Deez’ dag door ons zoo zeer bemind,
Zal ons een tal van vreugd weer geven; —
Verheft uw stem naar hooger sfeer!
Om daardoor onze vreugd te staven;
Zingt ook nog heden Costers eer,
Zoo als het past aan Fypografen.

Zijn beeldnis die in Haarlem prijkt,
Zij doet ons nog de stem verheffen;
Zijn kunst heeft ’t menschdom ruim verrijkt,
Haar waarde kan men niet beseffen ; —
't Metaal dat prijkt tot Costers eer!
Dat juichen steeds nog alle monden;
De boekdrukkunst verflaauwt niet meer,
Die kunst, die rees uit Haarlems sponde.

Nog een triomf! en welgezind,
Zij hier gebragt aan de patroonen,
Lang leven zij! — door ons bemind,
Dat voorspoed duurzaam bij hen wone,
Nu voorwaarts, broeders! welgemoed,
In Harmonie met blijde zinnen,
Deez’ dag is ’t bij ons alles goed,
't Is landtogtsfeest dat wij beminnen.
