Des avonds.

Zoo is de reis ten eind gebragt,
Weer konden we ons regt vrolijk maken,
Nu zal de naderende nacht,
Ons weer een zachte rust doen smaken.
Die dag van vreugd is weêr voorbij,
Maar lang nog zullen wij ’t gedenken;
Wat ook ons lot op aarde zij,
Zal Costers naam ons vreugde schenken. (bis.)

Welnu, wij volgen steeds zijn spoor,
De drukkunst zij ons duurzaam streven,
De groote Coster ging ons voor,
Zijn vinding zal ons ’t brood wel geven;
Die kunst ter eer gaan wij steeds voort,
En worden wij ten taak gedreven,
Wij roemen dat zijn kunstvak gloort:
Zijn groote daân bij ’t nakroost leven! (bis.)