Afscheid na den Landtogt 1865.

Zoo vrolijk als wij weêr te zaam,
In ’t vroege morgenuur,
Ons spoedden tot het zoet genot
Van ’t schoone der natuur;
Zoo blij als ons het Landtogtsfeest
In vriendschap zamen zag,
Bij ’t ons betamend feestgenot
Van dezen blijden dag: —

Zoo wel vernoegd zijn wij ook thans
Deez’ avond weêrgekeerd,
Daar orde en eensgezindheid steeds
De vreugde heeft vermeerd
Nog lang zij dit ons zamenzijn,
Door elk van ons herdacht!
Terwijl wij scheiden met den wensch:
Nacht, broeders! goeden nacht!

