Tafelzang.

Broeders! dat een feesttoon rijze,
Daar wij aan den disch te zaâm,
Thans tot eer van Coster zingen,
En nog huldigen zijn naam:
Hem zij eer! zijn schoone vond
Gaf ’t heerlijkst licht tot op deez’ stond!

Maar niet slechts voor zijne vinding
Geldt nu deze dankbre toon;
Want erkentlijk zijn de klanken,
Die wij bieden den patroon.
Ja! ieder juiche: leven zij!
Boekhandel, druk- en binderij!

Zij die dank ook opgedragen
Hem, den schutsheer van deez’ kring;
En aan allen die hun krachten
Wijden der Vereeniging;
Wijden we in dit feestlijk uur
Ook een danktoon aan ’t bestuur!

Dat dan na de keur van spijzen,
Hier zoo mild ons toebereid,
Nog een beker zij gedronken;
En die allen toegewijd!
Getuige dan ook deze disch:
Dat hier steeds reine Vriendschap is.
