KOPPERMAANDAG 1850 - Feestzang.

Stemt het loflied, feestelingen!
Harmonie treê op de baan:
Laat ons zamen vrolijk zingen;
’t Koppermaandags-feest breekt aan! —
Vriendschap brengt ons bij elkandren,
Wie haar mint stemt met ons in:
Wat op aard ook moog verandren,
Nooit de ware vriendschapszin!

Laat ons hier de zorg vergeten,
En aan gade of meisjes zij,
Vrolijk drinken, smaaklijk eten,
In deez’ gullen vriendenrij !
Sluit den guren winter buiten;
Schikt u bij den haard in ’t rond,
En laat niets ’t genoegen stuiten
Van deez’ hlijden avondstond!

't Jaar vervloog, bij arbeid — zorgen;
Maar dit baart ons geen verdriet: —
Wekk’ ons d'arbeid elken morgen, —
Wie hem mint die sluimert niet.
Hij geeft onderhoud voor ’t leven
Van ons en ons huisgezin,
En nu schenkt hij daarbeneven
Hier den kelk der vreugd ons in.

Hier, bij 't koppermaandag kroonen,
Wordt weer Costers vond herdacht,
En daarbij aan de Patroonen
Onze danktoon toegebragt: —
Door hun ijverig voorwaarts streven
Bloei hier Drukk’- en Binderij: —
O! dat onze Meesters leven! —
Heil zij hen! — dit wenschen wij!

Harmonie en Vriendschap bloeijen
Onder ons steeds ongestoord:
't Zal ons aan elkander boeijen
En brengt eens zijn vruchten voort.
Ja wij hechten ons te zamen,
't Zij bij vreugde of in verdriet; —
Maar hier dulden wij de namen
Nu van angst of zorgen niet!
