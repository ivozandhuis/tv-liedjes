Morgengroet aan de Goessche Typographen.

In harmonie, in harmonie
Betreên wij uwen grond,
En reiken w'u de broederhand
Op dezen blijden stond.
In Laurens Coster’s grooten naam
Brengt elk van ons een groet
Aan u, o Goessche broedrenrij !
Hij doe uw harte goed.

Ja, wakkre Typographenrij,
Wij juichen weltevreên,
Gedachtig dat win onzen Louw,
Als broeders steeds zijn één.
Wij juichen op uw dierbren grond,
Komt, stemt dan met ons meê:
De lof van Coster klinke rond
Door heel deez’ schoone steê.

Komt, schaart met ons u in een kring,
Doet onze leus gestand,
Zweert met ons: H. en V. vlecht steeds
Bij ons den schoonsten band.
Ja, kring naar Coster’s naam genoemd,
Bij u zij H. en V.
Het kenmerk van uw’ goeden zin,
Door heel deez’ schoone steê.

En nu dan, broeders! dat deez’ dag
Aan vreugde zij gewijd;
Dan keeren wij weer weltevreên,
Roept weer de vlugge tijd
Ons op tot rust in onze steê;
Maar eerst nog luid: hoezee!
De Goessche Typographenkring
Bloeij' steeds door H en V!