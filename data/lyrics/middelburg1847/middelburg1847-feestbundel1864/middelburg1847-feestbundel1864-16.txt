KOPPERMAANDAG 1852 - Feestlied.

Koor.
Wij zitten hier in ’t Schuttershof,
Op vader Coster’s feest,
Dat ieder dus nu klink’ met lof
En zing’ verheugd van geest:
Steeds bloeije Goster’s ed'le vond,
Zoo lang de wereld staat,
En als de wereld niet meer stond,
Wat raakt ons hoe ’t dan gaat.

Solo.
Ja Coster’s kunst strekt mij tot lust,
Zet ’k letters in den haak;
Maar als mij ’t wijfje hartlijk kust,
Dat geeft mij meer vermaak;
En ben ik in een vriendenkring
Gezeten aan haar zij,
Er is op aard geen sterveling
Zoo vergenoegd als wij.

Koor.
Dan twist men niet wie ’t nuttigst is,
Die zet, of hij die schrijft,
Dan geeft het ons geen ergernis,
Wat hier een ander drijft,
Elk kust zijn wijfje en drinkt met smaak,
Of zingt een vrolijk lied,
En gunt een ander ook ’t vermaak
Dat hem de wereld biedt.