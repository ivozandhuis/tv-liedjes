Afscheid aan Domburg

Heeft de dorpsklok zich doen hooren,
Is het uur der afreis daar,
Domburg! dat ons blijft bekoren,
Zie dan eerst nog heel de schaar,
Die deez’ stond
Op uw grond
Zooveel goeds mogt ondervinden,
Als opregt getrouwe vrinden,
Met haar leus in ’t midden staan,
En neem 't lied des afscheids aan.

Neem dit aan, gij Burgervader!
Die dit lieflijk oord beheert;
Neemt dit aan, ook gij te gader,
Die dien waarden assisteert; —
Dat uw taak,
Tot vermaak,
Nimmer u te zwaar mag drukken,
Altijd mag naar wensch gelukken;
Dat, hoe ook de tijdgeest woel',
Niemands ijver ooit verkoel'!

Neemt dit verder aan, gij allen,
Die, hetzij aan ’t regt uw tijd,
Of met lust en welgevallen
Kerk en school uw krachten wijdt; —
Ziet, ei ziet,
Met verdriet
Nooit ook uwen arbeid loonen,
Maar, zoo ’t hoort, met eere kroonen; —
Tweedragt, scheuring, haat en twist,
Worde steeds door u gemist!

Eindlijk — zal dit pligt betrachten
Trapsgewijze voorwaarts gaan —
Wordt nu gij die nog bleeft wachten,
Ook door onzen kring voldaan;
Ja elkeen,
Regt tevreên,
Hartlijk met ons ingenomen,
Als wij aan deez’ plaatse komen, —
Grijsaard, kinderen, arm en rijk,
Stellen wij hierin gelijk!

Hoort, nog eens dan, hoort ons zingen,
Wie of wat gij wezen mag,
Hoort, zeer waarde dorpelingen!
‘t Gul vaarwel voor dezen dag;
t Coster’s kind,
Welgezind,
Weet wel, wil men regt u schatten,
Dat dit meer nog kon bevatten,
Maar vraagt met bescheidenheid
Daarvoor om toegevendheid.

Kom, wil die slechts ruimschoots schenken —
Zeker voelt dan ’t volgend jaar,
Als we er weêr aan mogen denken
Om vriendschappelijk met elkaâr
't Lieflijk land,
Duin en strand,
Een herhaald bezoek te geven,
Ieder onzer zich gedreven,
Zooveel mooglijk in fatsoen,
U op nieuw vermaak te doen.
