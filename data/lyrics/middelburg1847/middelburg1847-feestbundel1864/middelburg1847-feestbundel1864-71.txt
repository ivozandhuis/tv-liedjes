LANDTOGT 1862, De Morgenstond.

Weer blonk in ’t Oost de morgenstond,
Met goud en rozen in den mond:
Weer zien wij ’t zonlicht pralen,
Weer vlood de stille sombre nacht
Voor ’t zonlicht met haar grootsche pracht
En schitterende stralen.

Hoe schoon is ’t in dit morgenuur
Voor ons, die zeldzaam vrouw Natuur
In hare pracht aanschouwen.
Komt, dan van daag de stad ontvlugt,
Wij willen thans de buitenlucht:
Het zal ons niet berouwen.

Voor U, Natuur, klinkt thans ons lied,
Voor ’t schoone dat gij aan ons biedt:
Wij willen dit bezingen.
Ofschoon die lof dan staamlend is,
Ze is goed gemeend, dat is gewis
Van Costers volgelingen.

Het voorwaarts klinke ons dan toe,
Komt, vrienden! dat wij blij te moe
Van daag der vreugd ons wijden;
In Harmonie zoo vangen we aan,
Dat wij in Vriendschap huiswaarts gaan,
O! mogten ze ons geleiden!

Zoo smaakten wij een blijden stond
Op den Zuidbevelandschen grond,
Dien wij nu rond gaan draven;
Naauw daalt dan weêr de duistre nacht,
Of Middelburg, dat ons verwacht,
Ontvangt haar Typographen.
