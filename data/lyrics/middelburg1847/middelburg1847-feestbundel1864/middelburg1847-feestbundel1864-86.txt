De koning leev’! de koning leev’!
Zoo klinken stem en snaren:
Dat God hem vreugde en voorspoed geev’
En menig tiental jaren !
Geen vorst zij meer bemind dan hij:
Dat zingen en dat bidden wij.

In nood en dood, in lief en leed,
Zijn we aan elkaâr verbonden;
Het nakroost houdt der vaadren eed,
O Koning ongeschonden:
Ons goed, ons bloed. beschik, bepaal!
Wij geven ’t goud en grijpen ’t staal.

's Lands vader leev’! ’s lands moeder leev’!
Zoo juichen hart en snaren:
Dat God hun vreugde en voorspoed geev’
En menig tiental jaren!
Onbreekbaar zij onz’ eendragtsband:
Dat zingt en bidt het Vaderland.
