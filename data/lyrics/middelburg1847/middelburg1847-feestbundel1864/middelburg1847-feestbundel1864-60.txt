Aan Domburg.

Heerlijk oord, zoo schoon. gelegen,
U dit lied, deez’ zang gewijd,
Op uw zoo beminde wegen
Schenkt gij ons een zaligheid!
Ja, gij doet ons ’t harte gloeijen,
Die ons tot bewondering dwingt
Als we uw oevers zien besproeijen,
Door het schuim, dat u omringt.

Domburg, in uw schoone dreven
Biedt gij ons een lustoord aan;
Gij zult ons weer vreugde geven,
Ook dan als wij strandwaarts gaan;
Ja, dan op die hooge duinen,
Zien we ’t Badhuis voor ons staan,
't Prijkt daar op verheven kruinen,
Heerlijk is het op uw paân.

Broeders! dat wij dan ook prijzen,
Domburgs lustoord aan de zee,
En deez’ luide toon moog rijzen:
„Bloei zij steeds in rust en vreê.”
Ja, dat zijn thans onze zangen,
Dorpelingen, hoort ons aan,
Wilt in dank ze ook ontvangen,
H. en V. biedt ze u thans aan.