LANDTOGT 1861, Morgenzang.

Welkom is ons steeds de morgen
Die ons tot den Landtogt wekt;
Van den dag die, vrij van zorgen,
Ons zoo vaak tot blijdschap strekt!
Hier in welstand zaam vergaderd,
Eén van hart en één van zin,
Wijden wij den dag die nadert
Met een blijden feesttoon in.

‘t Is geen bandeloos vermaken
Waarnaar nu ons harte streeft,
Maar om ’t zoet genot te smaken
Dat natuur en vrijheid geeft.
Bij den arbeid steeds verwezen
Tot ’t besloten werklokaal,
Biedt de dag die is verrezen
Ons een lang gewenscht verhaal.

Zien wij Walchrens vruchtbre velden
Onlangs nog met ijs omkorst,
Maar die nu Gods liefde melden,
Dan ontgloeit ons aller borst!
Of aan Domburgs strand gezeten,
Starend op den oceaan,
Dan zijn moeite en zorg vergeten
En wij heffen ’t feestlied aan!

Komt dan, Vrienden, Togtgenooten!
In dien geest de reis aanvaard!
Zal ’t genoegen zeer vergrooten
Als zich hier ons doel in paart.
Vriendschap leide onze schreden,

Steeds door Harmonie vermeerd,
Zij heeft van het lang verleden,
Onzen Vriendenkring vereerd! —
Steeds getrouw aan onze leuze
Geeft men nimmer ergernis,
Wijl de zinspreuk onzer keuze
Harmonie en Vriendschap is.
Zóó de Boekdrukkunst te kroonen
Spreidt op haar een schoonen glans:
Laat ons dit ook heden toonen,
Broeders! — Zóó dan voorwaarts thans!
