Vol moed en hoop verheffen Costers zonen
Hun zegelied in ’t vrije Nederland,
Waar rijk en arm als broeders zamen wonen,
En geen gezag de drukpers legt aan band.
Die nacht is lang verdwenen,
Het licht alom verschenen:
Reeds vijftig jaar waait weêr onz’ oude vaan,
L'Oranjezon bragt ons de vrijheid aan.

Rood, wit en blaauw is ’t waterpas der lijnen,
Die Neêrlands vlag zoo luisterrijk ontplooit.
Men zag die vlag van d’aardbol nooit verdwijnen;
Zij duldt geen hoon, en zwichten zal zij nooit.
Laat wimpel, kwast en franje
Dan schittren van ’t oranje!
Waar Willem heerscht waait onze driekleurvlag
En wekt ter zee en wekt ten land’ ontzag.
