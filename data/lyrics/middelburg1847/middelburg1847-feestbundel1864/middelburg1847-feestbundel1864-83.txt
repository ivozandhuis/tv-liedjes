De oranjeboom

De ceder prijkt in Palestinaas oorden,
Terwijl d'olijf Provences dalen siert,
En de laurier aan Arnoos rijke boorden
Met druivenloof langs bloeijende oevers zwiert,
D'acasia, die elders stormen duchtte,
Siert onzen grond, beschut door d'eedle plant;
d'Oranjeboom schenkt steeds de schoonste vruchten
Aan ’t trouwste volk, aan ’t volk van Nederland.

Zijn lommer dekt, hoe onheildonders klettren,
Zijn bloesem praalt, hoe ook de stomwind loeit;
Kan ’t bliksemvuur den trotschen eik verplettren,
God hoedt den stam, die hier zoo heerlijk bloeit!
Die hulpe zoekt, rust in zijn schaduw veilig,
Zijn lieflijk groen streelt koestrend ieder plant,
d'Oranjeboom blijft daarom altijd heilig
Aan ’t trouwste volk, aan ’t volk van Nederland




