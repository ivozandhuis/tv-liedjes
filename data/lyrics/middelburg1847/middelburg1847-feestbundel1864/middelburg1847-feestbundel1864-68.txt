Avondzang.

Komt Broeders! nu ons avondlied
Vereend te zamen aangeheven,
Verzwijgen wij het goede niet,
Dat deze dag ons heeft gegeven:
De Landtogtsdag — hij daalt weer neer,
Die ons reeds dikwijls vreugde baarde,
En we ondervinden ook nu weer
Dat toch niets duurzaam is op aarde.

Maar schoon de dag weer is gedaald,
Dit mag ons geen misnoegen baren,
Als hij zich maar voor ons herhaalt:
Wij wenschen — nog een aantal jaren,
Dat wij weer vrolijk landwaarts gaan,
Om van den arbeid te verpozen;
De tijd brengt zorg en blijdschap aan;
Hij tooit zijn doornen ook met rozen.

Wij keeren dankbaar huiswaarts heen,
Waar liefde en trouw ons steeds verwachten,
Om weder ijvrig — weltevreen
Elk een zijn pligten te betrachten —
O! Dat van waren broederzin
Ons zamenzijn steeds blijken geve,
Dan stemt men met den juichtoon in:
Dat Harmonie en Vriendschap leve!

