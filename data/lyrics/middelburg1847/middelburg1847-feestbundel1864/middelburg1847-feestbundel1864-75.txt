Lied.

Het heuglijk tijdstip is weer daar,
Zoo lang door ons verbeid,
Dat wij in vriendschap met elkaar,
Ter feest zijn toebereid.
Komt vieren wij dan blij van zin,
’t Aloude kopperfeest,
En stellen wij een feestlied in; 
Dit past ons thans het meest.

Ja, ’t past ons heden, vriendenschaar,
Want deez’ Vereeniging,
Viert thans een feest van vijftien jaar,
Sinds zij ’t bestaan ontving.
Wij kwamen ook in Harmonie
En Vriendschap steeds bijeen,
En blijven, wat er ook geschie,
In doel en streven één.

Het past dus dat gij vrolijk zijt,
Daarvoor zijn wij bijeen:
Een ieder, zonder onderscheid,
Zwiert thans maar blij dooreen.
En smake dus in overvloed
De vreugde van dit feest,
En zeg hierna met blij gemoed:
Het is ons goed geweest.

Komt dan maar lustig in het rond,
Geneer U heden niet:
En zingen wij uit eenen mond,
Nu menig vrolijk lied.
In Harmonie ving men thans aan,
De tweedragt bannen wij,
En als wij weder scheiden gaan,
Dat dit in Vriendschap zij!
