LANDTOGT 1851 - Het bestendig genot der vriendschap.

o Vriendschap! troosteres der smart,
Op ’s levens kronkelpad,
Gij schoone blijft steeds meer voor ’t hart,
Dan d'uitgezochtste schat.
Gij troost den mensch in droefenis,
En lenigt tegenspoed;
De ziel die neêrgebogen is,
Bereidt gij 't heilzaamst zoet.

Daal, Hemelmaagd! in 't harte af,
Eu strik ons aan elkaar;
Zwaai over ons den vredestaf,
In vreugd of rampgevaar.
o Englenbeeld! dat wellust schenkt,
Veredel dit ons koor,
Want daar waar ge uit de volheid drenkt,
Vloeit Hemel-nectar door.

o Godheidsbeeld! blijf ons nabij,
Verheerlijk onzen kring;
Gij afgebeên uit ’s Hemels rei,
Kent geen vermindering.
Druk 't zegel der standvastigheid
In hart en zielen in,
Zoo blijven we aan de deugd gewijd,
Door d'eelste broedermin.

Wee hem, die uw genot veracht!
Wiens borst geen vriendschap voedt;
Hem strek de dag ten donkren nacht,
Beschuldigd door ’t gemoed.
Wee hem, hij smaakt geen levensvreugd,
Die dus zijn tijd beleeft!
Hij blijft verwijderd van de deugd,
En kent geen ware vreugd.

Wel hem die zich aan u gewent,
In blijdschap, weeld’ of nood;
Uw eer waardeert, uw heil erkent!
In leven, ziekte of dood.
Zoo wordt door ons de leus beleefd,
Waaronder men zich schaart,
Die Harmonie en Vriendschap geeft,
En ons genoegen baart.
