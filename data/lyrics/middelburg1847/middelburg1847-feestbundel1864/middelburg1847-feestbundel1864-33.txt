Drukkerslied.

Hier staat een zetter aan de kast, hij zet,
Een drukker daar die vormen wascht, zeer net,
De jongen hier die zet pastei
Op een galei, op een galei.
Ha, ha, ha, ha, ha, ha! 

En deze man distribueert met spoed,
Een ander die de vorm dresseert, zeer goed,
En daar weer een die rollen giet,
Voor zijn maat Piet, voor zijn maat Piet.
Ha, ha, enz.

Hier bindt er een zijn page vast, met touw,
Daar kooit er een zijn vorm weer vast, zeer gaauw,
Deez’ drukker trekt daarop een proef,
Daar men naar vroeg, daar men naar vroeg.
Ha, ha, enz.

Hier staat er een die corrigeert, de proef,
Gaauw, jongen, nu de pers gesmeerd, en schroef,
En nog wat olie aan die veêr,
Of gij krijgt smeer, of gij krijgt smeer.
Ha, ha, enz.

De doek gewreven, goed en knap, dat 's regt,
De baas komt met ’n proef aan den trap, en zegt:
Hier nog een e en daar ’t woord haar,
Dan is het klaar, dan is het klaar.
Ha, ha, enz.

Hier plet er een ’t gedrukte vel, zeer glad,
Daar een die rolt en een die drukt, het blad,
Kees steekt eens gaauw met elst of tang,
Die B daarin, dat duurt niet lang,
Ha, ha, enz.

Daar is er een die vellen nat, niet droog;
Deez’ jongen die hangt blad voor blad, omhoog,
Gedrukt papier met kruk of lat,
Want ’t is nog nat, want 't is nog nat.
Ha, ha, enz.!

Zoo gaat het steeds tot ’s avonds acht, ja, ja,
Wanneer ons vrouw of meisje wacht, ha, ha,
Die men dan, als het ons gelukt,
Aan 't harte drukt, aan ’t harte drukt,
Ha, ha, enz.

Maar nu geeft men van 't landtogtsfeest, bewijs,
Ach! meester wees maar niet bevreesd, want Thijs,
Hij weet zijn maat van flesch en glas,
Zoo juist van pas, zoo juist van pas,
Ha, ha, enz.

Lang leve dan elk drukkersbaas, gerust,
Om ‘t even ook van Jan of Piet, met lust.
Wij drinken hun gezondheid toe,
Zeer blij te moê, zeer blij te moê,
Ha, ha, enz.
