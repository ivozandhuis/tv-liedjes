KOPPERMAANDAG 1858 - Feestzang-.

Komt vrienden, zingen wij te gaàr,
Wij zijn hier weder bij elkaâr,
Dat wij dan vreugde smaken; 
Wij zingen dan te zaàm een lied,
Daar deze stond ons vreugde biedt;
Waarnaar wij allen haken.

Het Kopperfeest is thans weêr daar,
Waarop de gansche vriendenschaar
Te zamen is verschenen;
Der Harmonie zijn wij gewijd,
Der Vriendschap, die ons ’tallen tijd
Als broeders kan vereenen.

Komt vrolijk dan, op blijden toon,
Dit voegt een waren Costerszoon:
Dat wij dan zamen zingen
Een lied tot eer van onzen Held,
Die (drukken heeft aan ’t licht gesteld
Dit past zijn volgelingen.

O! Groote Coster, hoor het lied
Dat Harmonie en Vriendschap biedt,
Hoe staamlend ook gezongen:
Wij brengen U steeds lof en eer,
Uw naam weêrklinke keer op keer,
Alom van aller tongen.

Ja Coster, warme dankbaarheid,
Zij aan uw assche toegewijd
En door ons opgedragen;
Gij hebt ’t heelal aan u verpligt,
Gij hebt het door uw kunst verlicht;
't Blijft hiervan steeds gewagen.

En wij, wij volgen steeds uw spoor,
Uw naam, o Coster! licht ons voor,
Doet naar vooruitgang streven.
Uw naam blijft uit erkentlijkheid,
Door heel het menschdom steeds gewijd,
Bij ons blijft hij ook leven.
