Feestlied.

Onder ’t lommer van de boomen,
Steeds vereend door broedermin,
Drinken wij verheugd, en zamen
Zetten wij dit feestlied in: 
Dat wij vrolijk zijn en drinken,
Op deez’ dag gewijd aan vreugd,
Want de nectar moet men weten,
Schenkt het harte rein geneugt!

Ja, hij doet ons vrolijk leven,
Stemt tot blijdschap onzen geest;
Daarom willen we ook getuigen:
Welkom! heuglijk landtogtsfeest.
Dat wij zaam’ het welzijn drinken,
Ook dat der Vereeniging!
Ja! dat elk zijn kracht blijf wijden
Tot den bloei van onzen kring!

Komt dan broeders, togtgenooten!
Wand'len wij thans ongestoord:
Want het doelwit van ons streven
Is toch Domburgs heerlijk oord.
Dat wij dáár ons weêr vergasten;
— Ieder stemt wis hier in mee, —
Aan den gullen disch gezeten:
Denkt men niet aan ach of wee!
