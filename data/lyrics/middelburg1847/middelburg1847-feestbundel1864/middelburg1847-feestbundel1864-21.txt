Feestzang.

Hebt gij het uur daar hooren slaan?
Dat, edle vriendenrij,
Ons hier naar ’t Schuttershof deed gaan,
Alwaar, van zorgen vrij,
Wij op deez’ Maandagavondstond,
Gaan vieren, blij van geest,
Tot eer van Laurens Janszoon’s vond.
Ons vijfde Kopperfeest!

Komt, dralen wij dan nu niet lang,
En stemmen we, eens van zin,
Voor 't eerste maar een jubelzang,
Op hooge toonen in;
Een zang die Coster's lof vermeldt.
Maar die ook nevens dat,
In achting onze meestren stelt,
En hen naar waarde schat.

Door die, Patroonen is; het toch;
Dat drukkerij steeds bloeit,
En binderij geslaag ook nog
In wakkre aanwinst groeit;
Zijn zij het niet, die steeds naast God,
Voorzien in onzen nood;
En door den arbeid ('s menschen lot),
Ons schenken ’t daaglijksch brood?

Ja broeders! wie erkent het niet,
Wat wij hen zijn verpligt,
En wenscht niet in een hartig lied,
Dat, tgeen door hen gesticht,
Nog jaren lang, na, dezen dag,
Voorspoedig moge gaan,
En nooit bij andere plaatsen mag
Ten acht'ren blijven staan!

O! daal dan, ’s Hemels zegening,
Op onze Meesters neêr,
En doet hen allen onderling,
Meer dan nog, ooit weleer,
Voor ’t geen maar naar vooruitgang streeft,
Hoe duister 't soms ook schijn',
Zoo lang de lust nog in hen leeft,
Gestadig, werkzaam zijn!

Verleent ook ons steeds moed en kracht,
Opdat, ten allen tijd,
Bij hen ons werk steeds word’ volbragt,
Zeer, netjes en met vlijt —
Dat Holland vrij: Iö Vivat!
Dan zinge op luide wijs,
Ons Zeeland toont het dan ook, dat
Het kunsten stelt op prijs!!
