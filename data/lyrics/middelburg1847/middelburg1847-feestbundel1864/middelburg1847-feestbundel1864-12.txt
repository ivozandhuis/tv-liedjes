Voorwaarts.

Komt, broeders! voorwaarts welgemoed, welgemoed,
Volgt uwen gids, de weg is goed,
Dat gij uw vreugde ons kennen doet,
En zich zoo elk voor twisten hoed.

Stemt bij uw gang een vrolijk lied, vrolijk lied,
Waar u deez’ landtogt stof toe biedt,
Maar wat gij u geschonken ziet,
Vergeet dan Costers naam toch niet.

En nopen u vermoeide leên, moeide leên.
Gaat dan tot ’t grasrijk plaatsje heen,
Naar rust wordt gij weer vlug ter been,
Want Costers geest maakt u tevreên.

Komt voorwaarts, broeders! op de maat, op de maat,
Daar dan ’t marcheren mak'lijk gaat;
Men geeft elkander maar den raad:
Die Coster volgt hij doet geen kwaad.

Halt, broeders! zet u nu eens neer, nu eens neer,
Hier is het oude plaatsje weer,
De glazen vol, want deze keer,
Drinkt elk ze leeg tot Costers eer.

