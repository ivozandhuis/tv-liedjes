KOPPERMAANDAG 1855.

Mag ’t voorregt schoon, zeer groot de vreugde heeten,
Wanneer Auroor ter kim is neêr gedaald,
En wij met drift ter feestzaal binnentreden,
Waar elk van ons genoeglijk adem haalt, —
Welaan dan, feestgenooten !
Den mond niet toegesloten,
Maar, zoo als ’t hoort, getoond dat bij den wijn 
Wij van den zang ook ware minnaars zijn. 

Dien zang, wij doen vooreerst hem opwaarts stijgen
Tot onzen nooit volprezen Schutspatroon,
Die, wel is waar, hier eeuwiglijk blijft zwijgen,
Maar welligt juicht, op veel verheev'ner toon.
Ja, Coster! wien wij prijzen
Tot de ure zal verrijzen
Waarop de dood ook ons eens tegenlacht,
U zij opregt elks hulde hier gebragt.

Wat heil schonkt gij toch. door Gods gunst op aarde,
Wat is men veel, naast God, aan u verpligt;
Gij vondt een kunst, onschatbaar groot in waarde,
Een kunst, die zelfs, het blindste volk verlicht;
Een kunst die, duizend handen
In bijna alle landen
Daarbij verschaft steeds ruime werkzaamheid,
En altijd aan gewis haar lauwren spreidt.

Die zang zij voorts — och mogt het u bekoren! —
Tot u gerigt, zeer waarde Meestrenschaar! —
Dat lange nog geluk u zij beschoren,
De voorspoed-zon beschijne u te gaâr;
Dat u de tijd mag leeren:
„Laat alles wisslen keeren;
„Laat menig vak den kreeftengang vrij gaan,
„Bij ons blijft het op goeden voet nog staan!”

O ja, dat, hoe ook felle stormen loeijen,
De drukker wast, de binder hooger stijg';
Dan moet van zelf de handelaar ook bloeijen,
Terwijl elks hart van dankerkentnis hijgt.
Hierop dan ook gedronken,
En hartelijk geklonken,
In hope dat, als God ons 't leven spaart,
Nog jaren lang het Kopperfeest verjaart!
