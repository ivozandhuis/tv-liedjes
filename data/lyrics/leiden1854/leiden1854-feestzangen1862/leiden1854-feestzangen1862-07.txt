Lof aan Coster

Als de Zetters gaan aan ‘t zetten
En zij werken ijv’rig door,
Moeten hand en oogen reppen,
Anders gaat er veel te loor;
Maar zet hij vlug, en grijpt goed voort,
Dan gaat het werk zoo als ’t behoort.

Als de Drukkers gaan aan ’t drukken
En gebruiken goede inkt,
Dan zal het werk goed gelukken,
En verkrijgt een ferme tint;
Maar scheelde het aan inkt of rol,
Dan staan de letters allen vol.

Als de Binders gaan aan ’t binden
En zij haasten zich te veel ,
Is er menig fout te vinden,
Tal van klagten wordt hun deel ;
Maar werkt hij goed en netjes zaam ,
Dan krijgt hij roem en grooten naam

Typographen, laat ons werken,
Zuiver, schoon en keuriglijk,
Zoo wij voorspoed dan bemerken ,
Draagt het van de kunst ook blijk ;
En doen wij dit en gaan zoo voort,
Dan gaat het werk zoo het behoort.