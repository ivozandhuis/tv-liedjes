Hulde aan Lourens Coster

Broeders van hetzelfde vak
Zitten hier op hun gemak,
Aan ’t vriendschappelijk festijn ,
Bij het plengen van den Wijn.
Wat kon allen hier vereenen ,
Waarom kwamen Wij hier henen ?
Louw, Louw, ’t is gewis,
Dat het LOURENS COSTER is

Had die COSTER nooit bestaan ,
Ach, waar kwamen zij van daan
Al die boeken in ons Land,
De eer van onzen drukkersstand ?
Neerlands roem was dan vervlogen,
GUTTENBERG? — dat is maar logen,
Louw, Louw , knappe Louw,
Wie heeft geen respect voor jou?

Wien heugt niet dien schoonen dag
Toen m’ uw beeld verrijzen zag?
Ook wij liepen in de rij,
Nat, verwaaid, beslikt er bij.
Achter ‘t schutje weggedrongen,
Hebben wij toch meegezongen:
Louw, Louw, groote Louw,
't Doet me regt pleizier voor jou!”

Soms wordt ook wel iets gedrukt,
Dat niet al te best gelukt;
Dan te zwart en soms te kaal.
Dat veroorzaakt veel gemaal;
De Patroons zijn ontevreden,
En dat is niet zonder reden:
Louw, Louw, nare Louw,
Wat heb ik een verdriet van jou! —

Leden der Vereeniging!
Schraagt elkander onderling,
Zoo in ziekte als in nood,
En de weduw’ na den dood;
Dat zien wij gewis goedkeuren,
Door de Heeren Donateuren ;
Dan, dan sterk in trouw,
Staan wij pal tot eer van LOUW.
