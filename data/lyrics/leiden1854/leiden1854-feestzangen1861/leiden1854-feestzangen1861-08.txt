Zoo zijn onze manieren

Heeren en Dames.
Tusschen wieg en kale kruin,
Ligt de weg door 't leven;
Al wie met ons mee wil gaan,
Die moet onze manieren verstaan.
Ouwe manieren,
Trouwe manieren,
Zoo zijn onze manieren !

Dames.
Ben je van geen hout of steen ,
Monnik noch een kwaker,
Mannen, jongens wat je bent,
'k Weet een kunstje dat je allen wel kent.
Jonge manieren ,
Flinke manieren,
Zoo zijn onze manieren.

Heeren.
Vrouwtjes ben je niet te wijs,
Ben je non noch fijntje,
Weer je ook soms je mond wat af’,
Mogt het — ’k wed, dat je ze ook wel eens gaf!
Rare manieren ,
Nare manieren ,
Zoo zijn jelui manieren!

Dames.
Als men dan genoegelijk zit,
Vrolijk best tevreden ,
Geeft een heer — kan ’t met fatsoen —
Aan zijn’ dame wel graag eens een zoen:
Ouwe manieren ,
Trouwe manieren,
Zoo zijn onze manieren!

Heeren,
Eerst eens regts en dan eens links,
Regts en links te zamen;
Vrouwtjes laat caprices t’huis!
Broers, de zaak wordt waarachtig al pluis!
Ouwe manieren ,
Beste manieren,
Zoo zijn onze manieren!
