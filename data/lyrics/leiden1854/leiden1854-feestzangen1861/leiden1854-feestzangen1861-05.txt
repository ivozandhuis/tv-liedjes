De Vereeniging

Het hoofddoel van deez’ vriendenkring
Is, om elkander onderling
Goedgunstig te gedenken; 
En 't zij bij ziekte of bij den dood,
Ja, zelfs ook in den grootsten nood
Ken trouwe steun te schenken.

Doch méér nog moet men voorwaarts gaan
Op de eenmaal ingeslagen baan
Vooruitgang moet er wezen!
Opdat men in vervolg van tijd
Mag roemen door zelfstandigheid,
Zijn wij zoo hoog gerezen !

Maar bij onze Vereeniging
Behoort nog een hoogst nuttig ding,
Iets, dat wij allen weten; 
Waarmee men reeds ten doel heeft, om
De Weduwe tot in ouderdom
Niet smaadlijk te vergeten.

Daar dit nu aan te vangen werk
Zeer moeilijk is, zoo moet het sterk
Ons aller hulpe vragen;
Ja, edele Eere-Ledenrei!
Ook uwe gunst verzoeken wij ,
Om het te helpen schragen.

Komt! drinken wij thans met elkaer
Hierop , dat men het volgend jaar,
De Vestiging mag zingen 
Van dit zoo schoon en edel ding
En bloeije voorts deez’ vriendenkring
Door alle goede dingen!
