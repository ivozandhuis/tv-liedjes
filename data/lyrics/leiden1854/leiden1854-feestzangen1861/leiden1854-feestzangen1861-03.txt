Vriendschap

Heil de vriendschap, die ons zamen
Broederlijk aaneen verbindt,
Typographen, die uw namen
Op de lijst der leden vindt,
Vrij thans ’t feestlied aangeheven ,
Allen zijn wij één van zin;
»COSTERS zonen zullen leven!”
Stellen wij dien feestdronk in.

't Jaarlijks feest bragt ons hier henen,
’t Bind’ dien broederband meer vast,
Is die feestdag weer verschenen ,
Zeker is ’t dat vreugde past,
Vreugde over ’t schoone en goede
Door den broederkring gesticht,
Word’ hij ook door den Algoede
Daaglijks meerder voorgelicht,

Broeders, Zusters, dan gezongen ,
Vrolijk dan thans feest gevierd ,
Klinke ’t lied dan onbedwongen,
Daar slechts vreugde ’t feest versiert,
Bloeije costers bond nog jaren,
Moog door 't heil daardoor gesticht,
Ieder costers geest bewaren
Door zijn fakkel voorgelicht.
