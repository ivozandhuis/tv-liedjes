HULDE AAN COSTER EN DRUKKUNST.

KOOR. 
Komt, broeders, den beker naar boven geheven 
En dankbaar aan Coster uw hulde gegeven. 

SOLO.
Te zamen geklonken, 
Op Drukkunst gedronken! 

KOOR.
Wij zijn bereid, 
In eeuwigheid. 

SOLO.
Die kunst, ons van God eens door Coster gegeven, 
Die van hare wording getracht heeft te streven 
Naar roem en beschaving, die domheid verstiet, 
U zij onze hulde, u wijden we een lied. 

KOOR. Komt, broeders, enz.

SOLO.
De Drukpers zal leven, 
Naar welvaart te streven! 

KOOR 
Wij zijn bereid, 
In eeuwigheid. 

SOLO. 
Als 't leven moet kwijnen, door rampen verbitterd, 
Het troostend gesternte der hoop niet meer schittert, 
Dan strenglen we als broeders de handen ineen, 
Voor allen zijn rampen en vreugde gemeen. 

KOOR. 
Komt, broeders, enz.

SOLO. 
De liefde zal leven, 
Haar hulde te geven ! 

KOOR. 
Wij zijn bereid, 
In eeuwigheid. 

SOLO.
Het leven is liefde, de liefde is het leven. 
Heil wien een vriendinne op deze aarde is gegeven, 
Die lagchend en zingend zijn driften bewaakt 
En kussend en streelend zijn heilstaat volmaakt.

KOOR. 
Komt, broeders, enz.

SOLO.
De waarheid moet leven, 
Daar steeds naar te streven ! 

KOOR. 
Wij zijn bereid, 
In eeuwigheid. 

SOLO. 
Wij houden den spiegel der waarheid voor oogen, 
En straks zijn de heilige neevlen vervlogen; 
Hij kaatst het vlammend, gelouterd weêrom, 
't Bedrog wordt ontmaskerd, de logen wordt stom 

KOOR. 
Komt, broeders, enz.

SOLO. 
Het lieflijk meedoogen 
Daal neêr uit den hoogen! 

KOOR. 
Wij zijn bereid, 
In eeuwigheid. 

SOLO. 
Wij willen haar steeds eendragtig gedenken, 
Geen broeder mag immer den andere krenken. 
Wee hem, die de tranen der kommer ontwijkt! 
Wel hem, die de nooddruft weldadig verrijkt! 

KOOR. 
Komt, broeders, enz.

SOLO. 
De vrede moet leven, 
Ja, daarnaar te streven! 

KOOR. 
Wij zijn bereid, 
In eeuwigheid. 

SOLO. 
De Drukpers haat twistzucht; de heilrijkste zegen 
Wordt niet dan door liefde en eendragt verkregen. 

Zij siert met den lauwer en eerlof elks hoofd. 
Daal neder, o vrede! wees dankbaar geloofd! 