LOF DER EENDRAGT.

Waar zucht voor kunst de borst ontgloeit,
Waar zuivre toonen rijzen, 
Waar de eedle bloem der vriendschap bloeit, 
Mag 't hart zich zalig prijzen. 
Daar heerscht geen nijd of huichlarij; 
Van valsche toonen huivren wij, 
Nog meer van valsche vrinden; 
Wie braafheid niet als grondtoon eert, 
Die zal, hoe ook in kunst volleerd, 
In ons geen broeders vinden. 
Maar heil aan Amstels Costers zoon, 
Die trouw in woord en daad doet blijken; 
Zijn hoofd zal met de lauwerkroon, 
Gelijk zijn hart met deugden prijken. 
Hem bieden wij, met ziel en zin, 
Den vriendschapsband en broedermin. 

