Koster's feest

Ja, Koster leeft, in heil en druk,
Op 't feest, in onze zangen ;
Zijn geest schiep zwijgend ons geluk
En zegent alle rangen,
En ied’re letter in den zang bis
Herhaalt den Vorst zijn » Leve lang!”

Ons feest, aan KOSTER’S eer gewijd,
Uit dankgevoel gesproten,
Wordt steeds in weerwil van den nijd,
Gevierd door stam en loten,
De letter, op den boom gedrukt,
Werd aan vergetelheid ontrukt.

Men drukte vrij de vormen af,
Om and’ren d’ eer te geven;
De romp verging tot stof in ’t graf,
De geest blijft eeuwig leven,
En Haarlems Hout toont nog den grond
Met dank, waar d'eerste drukker stond.

SOLO
Heil kind’ren, dankbaar nageslacht !
De hemel hoort u zingen,
Uw dank, den Schepper toegebragt !
Hij schiep de vormelingen,
Door mijne hand op ’t hout geprent ;
Looft hem, die ’t heil der lett’ren kent.

(DE DAMES ALLEEN.)
Dat heil vloeit op ons allen neêr,
Op echtgenoot en kind’ren :
Wij danken U, o, Opperheer !
Niets zal den roem vermind’ren,
Die Koster’s heil-boom overleeft,
Die om den ganschen aardbol zweeft,

TE ZAMEN,
Bij dank aan God, dank aan ’t Bestuur
En alle Eere-leden,
Die zoo welwillend tot dit uur
Den druk door druk bestreden :
De kommer vlood voor kosteR’s geest,
Zoo als de druk van ’s Drukkers feest.
