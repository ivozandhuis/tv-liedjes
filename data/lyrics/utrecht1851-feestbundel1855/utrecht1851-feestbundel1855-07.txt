Koster's kunst herdacht

Triomf! triomf! gij vriendenschaar !
Gedenk met vreugd het vierde jaar
Dat wij hier zijn vereenigd,
Deez’ kring, die nu op dezen stond,
Dien jaardag viert met hart en mond
Heeft reeds veel smart gelenigd!

O Koster! vriend! wat waart gij groot,
Men roemt u, eeuwen na uw’ dood!
Door ons uw kunst te schenken!
En daarom vieren wij den dag,
Waarop oud-Neèrland roemen mag
Met dank u te herdenken!

Ja, Nederland alleen zij eer!
Geen vreemdelingen kunnen meer
Op deer der vinding roemen ;
Slechts Koster’s edel hart was schuld
Dat men een ander heeft gehuld
En KOSTER niet wou noemen.

Geen Neêrlandsch Typographisch koor
Geeft langer aan dien smaad gehoor,
Maar wil alleen hem loonen,
Die d'onwaardeerb’re Boekdrukkunst
Haar aanzijn gaf door ’s hemels gunst
Vivat dan, Koster's zonen !